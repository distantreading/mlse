<?xml version="1.0" encoding="UTF-8"?>
    <?xml-model href="../../Schemas/eltec-1.rng" type="application/xml" 
            schematypens="http://relaxng.org/ns/structure/1.0"?>
    <?xml-model href="../../Schemas/eltec-1.rng" type="application/xml" 
            schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="NOR0012" xml:lang="nn">
 <teiHeader>
  <fileDesc>
   <titleStmt>
    <title>
     Fred ELTeC-utgaven
    </title>
    <author ref="https://viaf.org/viaf/89613088 https://www.wikidata.org/wiki/Q467497">Garborg, Arne  (1851-1924)</author>
    <respStmt>
     <resp>
      ELTeC encoding
     </resp>
     <name>
      Michael Preminger
     </name>
    </respStmt>
   </titleStmt>
   <extent>
    <measure unit="words">
     153296
    </measure>
    <measure unit="pages">
     317
    </measure>
   </extent>
   <publicationStmt>
<publisher ref="https://distant-reading.net">COST Action "Distant Reading for European Literary History" (CA16204)</publisher>
<distributor ref="https://zenodo.org/communities/eltec/">Zenodo.org</distributor><date when="2021-04-09"/>
<availability><licence target="https://creativecommons.org/licenses/by/4.0/"/></availability>
<ref type="doi" target="https://doi.org/10.5281/zenodo.3462435">ELTeC</ref>
<ref type="doi" target="https://doi.org/10.5281/zenodo.4662444">ELTeC release 1.1.0</ref>
<ref type="doi" target="https://doi.org/10.5281/zenodo.">ELTeC-$textLang</ref>
<ref type="doi" target="https://doi.org/10.5281/zenodo.">ELTeC-$textLang release </ref>
</publicationStmt>
   <sourceDesc><bibl type="firstEdition">
     <ref target="https://www.nb.no/items/ba0454751011a46a067ec0b2f2071bc8"/>
     <author>A. Garborg</author>
     <title> Fred </title>
     <pubPlace>Bergen</pubPlace>
     <publisher>Mons Litlerè</publisher>
     <date>1892</date>
     </bibl><bibl type="digitalSource">
     <ref target="https://www.bokselskap.no/boker/fred/tittelside">
      bokselskap.no, 2015 Arne Garborg: Fred
      Teksten i bokselskap.no følger 2. utgave, 1905 (Kristiania,
      Aschehoug). Digitaliseringen er basert på fil mottatt fra
      Nasjonalbiblioteket (nb.no).
     </ref>
       <pubPlace>Kristiania</pubPlace>
       <publisher>Aschehoug  (W. Nygaard)</publisher>
       <date>1905</date>
       <idno type="wiki">
        https://www.wikidata.org/wiki/Q14434353
       </idno>
      </bibl></sourceDesc>
  </fileDesc>
  <encodingDesc n="eltec-1">
   <p/>
  </encodingDesc>
  <profileDesc xmlns:e="http://distantreading.net/eltec/ns">
   <langUsage>
    <language ident="nn" usage="100"/>
   </langUsage>
   <textDesc>
    <e:authorGender key="M"/>
    <e:size key="long"/>
    <reprintCount xmlns="http://distantreading.net/eltec/ns" key="high"/>
    <e:timeSlot key="T3"/>
   </textDesc>
  </profileDesc>
  <revisionDesc>
<change when="2021-04-09">Converted by checkUp script for new release</change><change when="2020-11-15">Checked by checkup
                script</change><change when="2020-11-13">ran oldCheckUp to update</change>
   <change when="2015-09-01">
    Entiteter og validering.
   </change>
   <change when="2015-08-31">
    Lagt inn korrekturrettelser. Teksten på den defekte
                siden (268) er sammenlignet med Skriftir i samling, 1944. Kodekontroll.
   </change>
   <change when="2015-06-08">ENW 
    XML-koding. Klar for
                korrektur.
   </change>
  </revisionDesc>
 </teiHeader>
 <text type="novel" xml:id="BS_Garborg_Fred_tekst_xml_text">
  <body>
   <div type="chapter">
    <head type="main">
     I.
    </head>
    <p>
     Utanfor, i Vest, bryt Have paa mot ei sju Milir lang laag Sandstrand.
    </p>
    <p>
     Det er sjølve Have. Nordhave breidt og fritt, ukløyvt og utøymt, endelaust.
                    Svartgrønt og salt kjem det i veldig Rulling veltande inn or dei vestlege
                    Himlar, drivi av Storstormane fraa Nordisen og Kanalen, køyrande sine fakskvite
                    Brimhestar fram or Havskodda, so Skumskavlen stend, durande sin djupe Æveheims
                    Orgetone fraa dei ytste Avgrunnar. So støyper det seg mot Strandi og krasar seg
                    sund i kvit Foss, med Dunk og Dỳn og lange Brak, døyande burt i døyvt
                    Dunder.
    </p>
    <p>
     Upp fraa den laage Sandstrandi tøygjer seg eit armt, graatt Land med lyngbrune
                    Bakkar og bleike Myrar, yvi-saatt med Kampestein, trelaust og berrt; avstengt
                    mot Aust med ein lang, laag Fjellgard. Endelaus synest den nakne Hei. Men her og
                    der blaanar ei einsleg Tjønn, som ligg og gror att, eller eit stort stilt Vatn.
                    Her
     <pb n="2"/>
     susar Vinden Dag og Natt. Og Graa-vêre ligg laagt yver
                    Viddi, der Haren rømer fraa Stein til Stein og allslags brun og spettut og vill
                    Fugl ligg i løynde Reir og blinkar og blundar.
    </p>
    <p>
     Yvi det heile spanar Himilen seg vid og graa, fraa Fjellgarden til Havs og so
                    vidt ein ser, – det einaste ljose yvi Tilvære. Den hev ein for Augo kvar
                    ein gjeng. Full av Skyir og Storm heng han mest alltid. Stundom sig han aat
                    Jordi og sveiper Lande i Regn og Skodd som i ein Duk. Og det rigner og rigner
                    til Lande fløymer.
    </p>
    <p>
     Her og der uppetter Bakkar og Rés kryp laage Hus ihop i Smaakrullar som
                    søkjande Livd. I den tette Lufti hildrar dei seg halvt burt, sveiper seg i
                    Torvrøyk og Havdis som i ein Draum; stengde og stille ligg dei burtetter Viddine
                    som Tusseheimar. Rundt Husi skimtar det fram bleike grøne Flekkir av Aaker og
                    Eng som Øyar i Lyngviddi; kvar Bìte og kvar Lepp er avstengd og innlødd
                    med Steingjerde som lange Røysir.
    </p>
    <p>
     I desse Heimane bur Folke.
    </p>
    <p>
     Det er eit sterkt, tungt Folk, som grev seg gjenom Live med Gruvling og Slit,
                    putlar med Jordi og granskar Skrifti, piner Korn av Aur'en og Von av sine
                    Draumar, trur paa Skjelingen og trøyster seg til Gud.
    </p>
   </div>
   <div type="chapter">
    <head type="main">
     II.
    </head>
    <p>
     Kald og roleg laag Haustdagen yvi Hav og Land. Det leid imot Kvelden.
    </p>
    <p>
     Himilen var graaslørd, Soli burte attum Tòkebakken i Vest; her og der laag
                    lange blaae Strimeskyir og kvilte.
    </p>
    <p>
     Det hadde blaasi i Dag, men var avstilna att, som ofte mot Kvelden. Det var stilt
                    so ein kunde høyre sitt eige Andedrag.
    </p>
    <p>
     Myrkningi kom sigande blaa og kald. Sus av Æar og Bekkir skar kvast gjenom Lufti.
                    Høgt yvi Heiane siglde tvo store svarte Fuglar mot Vest. Langt inne i Nordaust
                    mekra Røssegauken, kneggjande som ein Helhest.
    </p>
    <p>
     Det kvakk i han Enok Haave, der han skrangla ned Haalandsbakkane paa Bykjerra si.
                    Denne Djevlelaatten i Kveldstilla høyrdest so fælsleg. «Høh,
                    Brunko!» – best aa drive paa no. Det var enno eit godt Stykke
                    heim.
    </p>
    <p>
     Han var i djupe Tankar, han Enok, og det solbrune Andlite saag med sine nedslegne
     <pb n="4"/>
     Augo og eit pint Drag um Munnen urolegt og kvidefullt ut. Naar
                    tru han vilde gjera Aalvor av dette? Kor lengi vilde han gaa her som ein
                    Syndetræl og aldri faa Fred? Han hadde daa kje selt seg til Sattan paa
                    Lìvetidi? – som Lars Danielsen sa i Uppbyggelsen sist. Og
                    dessutan, Lìvetidi .... «Du Daare, i denne Nat kræve de din Sjæl
                    af dig» ... kva vilde det daa nytte han, det vesle han kunde ha
                    samla?
    </p>
    <p>
     Ikkje «samla» han noko heller. Snarare gjekk det den andre Vegen
                    no. Arven hennar Anna var uppøydd paa dette Nybròte, og endaa var kje
                    meir enn halve Aarvollen innlagd. So skrinn som Jordi der var, kunde det drygje
                    lengi, fyrr dei Pengane kom att. Endaa godt so lengi den gamle Sylvstasen var
                    att, og Gullringane; «ein var kje Fant so lengi der var Sylv paa
                    Garden», som han Far jamt hadde sagt. Men no var Enok skuldig baade her
                    og der, hjaa Kaupmannen for Varur, hjaa Simon Ramstad for ei Ku; han Hans,
                    Drengen, skulde ha Pengar til Fiskje; og so var det Skattane som vaks og vaks
                    ... Det, ein skulde vende, var der lite aa faa fyri, men det, ein skulde ha att,
                    var vitlaust dyrt; det vart so trongt og stengt paa alle Kantar, at ein kunde
                    bli mest yvigjevin. Og Borni vaks til, og Sko og Klæde skulde dei hava ...
    </p>
    <p>
     <pb n="5"/>
     Det var Velsigningi, som vanta. Der var kje Drygsle i nokon Ting, naar
                    Gud ikkje var med. Det lønte seg kje i det timelege heller aa tena
                    Hin-Mannen.
    </p>
    <p>
     Aa nei, nei.
    </p>
    <p>
     Den, som kunde vinne seg yvi og bli eit Gudsbarn. So kunde ein vera tryggare i
                    det jordiske au. Ein kunde kaste si Sorg paa Herren, som hadde Umsut endaa for
                    Ravneungar. Og som der stod i Forklaringi: «For hvem sørger Gud
                    allermest? For sine troende Børn.» Og like eins: «Er der nogen
                    Nytte ved at elske Gud? Ja, stor Nytte; thi vi vide, at alting tjener dem til
                    Gode, som elske Gud.» Ja tenk aa hava Gud sjølv aa forlata seg paa. Tenk
                    aa vera fri all Sut; faa Fred for all Otte, all Uro ... enno aldri i sitt Liv
                    hadde Enok havt ein fullglad Dag. Det var ein Ufred han sjølv ikkje forstod, ein
                    Knute for Bringa som aldri losna; alltid gjekk han som han skulde ha gjort noko
                    vondt; som han skulde ha noko aa ræddast fyri; aldri var han trygg; aldri kunde
                    han setja seg i Ro, ikkje i si eigi Stogu dessmeir; ja um han kunde tykkjast
                    vera fornøgd au for ei Stund, i godt Lag eller i friskt Sjau – Uroi laag
                    der inne og tærde likegodt; so det vart berre ei Utanpaa-Glede. Og han vart
                    drìvin fraa det eine til det andre i eit Jag utan Stans; alt som var nytt
                    døyvde for ei Stund, men berre for
     <pb n="6"/>
     ei Stund; so kom Ufreden att, og
                    han var like nære. Aa ja kva vilde han anna vente. Den som ikkje hadde Fred med
                    Gud, han hadde det soleis. Det var kje Under at han var uroleg, so lengi kvar
                    Stund som gjekk berre førde han nærare og nærare til Helvites Avgrunn.
    </p>
    <p>
     Merri stana so han mest datt framstupes; det bar mot Bakke att, og Brunko vilde
                    hava'n av. Enok steig av Kjerra og gjekk Bakken. Det var ein godt
                    mìdelshøg Mann, akselbreid og velvaksin; han var berleg aa sjaa og førde
                    seg godt. Men Hovude bøygdest som under ei Tyngd, og Augo stirde mot Jordi mødde
                    og fortenkte.
    </p>
    <p>
     Det hadde vorti so underleg stilt; og det myrkna og myrkna. Audsleg og tom var
                    Verdi no. Ikkje ein Laat og ikkje eit Liv. Berre han og den brune Merri hans
                    midt paa svartaste Heiî. «Aa ja, ja; Gud, ver hjaa oss ... naar
                    det lid til Aften og Dagen hælder!»
    </p>
    <p>
     Dei var komne upp Bakken; han stana og sette seg paa att. Hyss ... var det so,
                    tru? – Prrr. Han heldt Merri og lydde. Ja var det kje mest det han hadde
                    tykt. Det hadde legi noko under. Det laag gjerne noko under, naar det vart so
                    kurrt. «Soh! gaa no, Brunko», dreiv han paa; han lika seg
                    ikkje.
    </p>
    <p>
     Gjenom den daudstille Lufti dura det upp eit Brak, eit tungt, kvævt Brak, som
                    fyllte heile
     <pb n="7"/>
     Kvelven. Det kom fraa allestad og inginstad, men helst
                    fraa Nordvest, fraa det aude opne Hyrna der ute, der Lande tok Ende og Have stod
                    paa, rullande beint inn or Skoddeheimane uppunder Nord-Isen. Det var som ein
                    Marm i Lufti, ein lang, døyvd, durande Tone; Have koka upp fraa sine djupaste
                    Grunnar og reiste seg som til den siste Strid; Rome skalv i Susing og Angest, i
                    Rædsle for den komande Vreide og store Undergang, daa Verdi skal losne i sine
                    Saumar og Jordi søkkje i Have, og Himilen rullast upp som ein Klædebunad.
    </p>
    <p>
     Det var Havbrak.
    </p>
    <p>
     Det maatte ha vori svære Uvêr ute i Have i Natt, freista Enok aa trøyste
                    seg. Men han kunde kje døyve si Uro. «Solen skal slukne og Maanen blive
                    som Blod ... og Havet og Vandbølgerne skulle bruse» ... Tenk, um
                    Menniskens Søn kom no; um Himilen rivna med Bulder og Brak og den store Basunen
                    glima fram med sin Toreskrell, so Gravine brast og dei Daude stod upp ...
    </p>
    <p>
     «Høh! gaa no, Brunko!» Han peiste paa med Taumen, til han fekk
                    Merri i Dilt. Fælt so smaatt det gjekk; det var myrke Kvelden alt, og her sat
                    han enno og rikka. Og no kom denne stygge Grave-Heiî ...
    </p>
    <p>
     – Aa nei; Domaren kom kje i Kveld. Det var kje 6000 Aar enno etter Verdens
                    Skapelse;
     <pb n="8"/>
     og det var daa han skulde koma. Men den som ikkje hadde Gud
                    med seg, var alltid rædd. Øh, gaa no ...
    </p>
    <p>
     Men umvende seg maatte han. I Aalvors Tale: han maatte, og han vilde. Det bar kje
                    til lenger aa gange slik. Kvar Dag kunde vera den siste; og det var kje sagt han
                    fekk Stundir til aa tenkje seg um daa. Dessutan, den som stødt og stendigt stod
                    Naaden imot, so kunde Gud sistpaa trøytne, og so vart ein forherda. Forherda.
                    Det var slikt eit tungt Ord at Enok fælte.
    </p>
    <p>
     Nei; i Morgo den Dag. Fyrr Naadetidi var til Ende. Gud, riv meg kje burt midt i
                    mine Syndir; Gud! ver meg barmhjertig etter din store Miskundhed ...
    </p>
    <p>
     Det dura og braka tungt og svært; Enok kraup ihop paa Kjerra si og smaakulsa.
                    Tenk um Herren kom likevel! Ingin visste Tid og Time. Og me hadde høyrt Krig og
                    Rygte um Krig. Og Syndi var so stor, at Gud visst snart kunde vera trøytt av
                    oss. Tenk, um det alt skulde vera for seint i Morgo. Saah, Brunko ... –
                    Aa Gud, riv meg kje burt ... aa Gud! ver langmodig. Tru det ikkje snart skulde
                    stilne av att med dette fæle Brake?
    </p>
    <p>
     No var han paa Grave-Heiî. Her lika han aldri aa fara so seint. Her var
                    audt og svart og langt til Folk; baade Fant og anna stygt
     <pb n="9"/>
     kunde fara,
                    eller liggje og lure uppunder dei store Steinane. Det var her han Far hadde set
                    Dvergar inni ein Haug ... gamall Ovtru og Tøv; men likevel; noko hadde det vel
                    vori. Ingin kunde vita kva ein kunde faa sjaa; Djevelen var sterk; og naar ein
                    ikkje hadde Gud med seg –. Berre det vilde koma einkvar, so han kunde faa
                    Fylgje!
    </p>
    <p>
     Der nede laag Tjønni svart og still, mest like inn under Grave-Nuten; der hadde
                    han blìvi, Son til gamle Presten Juel. Og det var dei som vilde ha høyrt
                    Rop –. Og attum den store Steinen her uppe var det dei fann henne Berta
                    Aalvestad, ho, som fraus ihel. Alltid kom det for han, at Like maatte sitja der
                    uppe enno ...
    </p>
    <p>
     – Kva tru han Gunnar staaka med i Kveld? Han heldt seg vel uppe i lengste
                    Lage. Venta paa han Far med By-Gotter. Aa ja; du skal nok faa Gotter,
                    Gunnarmann. I Morgo, naar du stend upp, so ...
    </p>
    <p>
     Høyrde han kje noko? – Høh; gakk no ...
    </p>
    <p>
     Ja i Morgo skulde det bli Høgtid. Ny Luve skulde han faa; og ny Kakjesbok med
                    Pave i; og det beste av alt: Søteple! – Ja, ja; dei skulde faa,
                    Gjenteborni au. – Tenk, tri Gjenteborn etter kvarandre. Den Guten, som
                    kom etter henne Serina, han skulde døy. Inga
     <pb n="10"/>
     Velsigning i dette
                    heller. Men Gudskelov at han Gunnar tok seg so godt upp ... og fekk vera frisk.
                    – Tenk, tie Aar alt; det vart snart Hjelp i han. – Berre ikkje
                    hava'n til Avgud. Tukta han; – «den, som hader sitt Ris,
                    elsker sin Søn» – nei ...
    </p>
    <p>
     Aa nei; han kunde kje halde Tankane samla. Desse jordiske Ting, som elles so
                    altfor mykje fyllte hans Hug, no var der kje noko Hjelp i deim heller. Nei, nei.
                    Utan Gud ingin Fred. I Morgo, so snart han kom i Ro –; berre til i Morgo
                    vilde nok Vaarherre vente. – Gud skje Lov; det tok til aa blakre og
                    smaablaase; so dovna Havbrake. Og so vart her ikkje so hustre og fælt, til han
                    skulde framum Kyrkja. Saah, Brunko!
    </p>
    <p>
     – Han kjende seg modigare. Det vart ingin Domedag i Kveld. Kvi skulde det
                    bli i Kveld meir enn andre Gongir? Havbrak hadde han daa høyrt so tidt.
    </p>
    <p>
     Kva var
     <emph>
      det
     </emph>
     !? – Han kvakk, so det gjekk Lysning for Augo
                    hans. Burt i Bakken, burt-imot Kyrkja, hadde han høyrt som eit Rop.
    </p>
    <p>
     Han heldt Merri og lydde. Hjarta hans hamra i Bringa so han høyrde det. Aa
                    Gudskjelov. Det var Folk. Det høyrdest Kjerre-Rammel. Han drog Anden djupt og
                    kjende seg so letta og fegin ...
    </p>
    <p>
     <pb n="11"/>
     Men kva kunde det vera for Slag; var det fulle Folk? – for det
                    song. Han vart rædd att. Ingin visste kva ein Fyllefant kunde finne paa.
    </p>
    <quote>
     <l>
      «Klippens Top, som Granen bær,
     </l>
     <l>
      munter Sjælens Tilflugt ær,» –
     </l>
    </quote>
    <p rend="noIndent">
     song det, og Kjerra kom ramlande beint imot han i fullt Traav.
                    Berre stille seg til Sides og koma fort framum ...
    </p>
    <p>
     – «Kva-slag Fa'n, er det Folk?» ropa eit høgt, djervt
                    Maal. Jamenn var det han Napolon Storbrekke.
    </p>
    <p>
     Det kulsa i Enok av den fæle Banningi; tenk ropa paa den Vonde i Kveld.
                    «Er det du som er ute so seint?» spurde han spakmælt.
    </p>
    <p>
     «Jagu er det eg!» skreik Napolon; «i Myrkno trivst Trolli
                    best. Kjem du fraa Byn, Enok?»
    </p>
    <p>
     «Ja–a. Eg hev vore der inne so snaraste.»
    </p>
    <p>
     «Og eg skal der inn so snaraste; no kann du fortelja meg um der er noko aa
                    gjera. Det er vel Skit som det plar vera, veit eg?»
    </p>
    <p>
     Enok fortalde; Napolon sat og banna. «Nei so pinedø!» «Nei
                    no skin det av!» «Nei men hev du høyrt slik Sattan?»
                    – Daa Enok slutta med det vanlege: «det ser smaatt
     <pb n="12"/>
     ut», sette Napolon i so det small, at han vilde til Amerika.
    </p>
    <p>
     Ja det vilde han. Fara fraa Garden og heile Smelta og beint Fa'n i Vald
                    til Amerika. For neigu um her snart var lìvande for skikkelegt Folk!
                    «Det sa eg til Lensmannen paa Aase au; – eg var innum der i Kveld;
                    han skjenkte meg endaa ein Dram eller tvo; grei Kar, Lensmann Aase! –
                    prrr, vil du staa! – Ja det sa eg. Men veit du kva han svara? Skulde
                    slike Folk fara til Amerika, sa han, kven skulde verta verande heime daa? Me fær
                    heller sjaa, sa han, um me kann kje faa skìpa ut noko av all Fanten,
                    Napolon, sa han; – men skal det halde paa paa denne Maaten, so vert det
                    peinadø Fant altihop; ja det vert det; no banna Napolon Salomonsen
                    Storbrekke!» –
    </p>
    <p>
     «Ja eg tykkjer du skulde kje banna so mykje, Napolon», tok Enok
                    stilt i. Men den andre høyrde det ikkje.
    </p>
    <p>
     «Prrr! vil du staa! – Ja, det er som eg seier – statt din
                    Sattan! – kann du gissa, kva eg betalar i Skatt no? Gissa, Enok! –
                    Ja dei snakkar alltid um den stakkars Stampo eg hev sett upp ... liksom det var
                    anna enn den Stampo! Hadde eg kje den, so var det kje anna enn klinkande Fant
                    med meg; neigu var det ei! – Fem Dalar, min Far! Ja du trur
     <pb n="13"/>
     det kje du; men eg skal banna paa det so dyrt du vil; – fem blanke
                    Speisidalar, Far, og endaa tvo Skjeling! So kann du kje undrast paa at det ber
                    til Fant. No laante eg i Banken ifjor; so no hev eg Rentur og Avdrag attpaa; og
                    betalar eg kje paa Dagen, so kjem Sakføraren som ein Skrubb ... Nei eg held med
                    han Torkjell Tutling eg, han Torkjell Tualand skulde eg seia; me fær peinadø
                    berre ta Børsa og jaga dei! heile Smelta! Hell au ét dei oss levande upp!
                    Ja det gjer dei. Dersom me ikkje vil gjera som han Per Rudlevig daa! –
                    han stel seg fram, han, og greier det paa den Maaten; ja-ja, det er ein Maate,
                    det au! – prrrr! – Men det er kje min Maate, ser du. Ja no kann du
                    gaa daa, ditt Braffebeist; – trur du eg kann faa denne Merri til aa staa
                    still daa! – Godkvelden, Enok!» – Han ramla i Veg att.
    </p>
    <quote>
     <l>
      «Klippens Top ...
     </l>
    </quote>
    <p>
     Prrr! Enok!!»
    </p>
    <p>
     «Ja!»
    </p>
    <p>
     «Du skal vel i Bryllaupe hjaa han Helge?»
    </p>
    <p>
     – – «Ja ... eg fær vel det.»
    </p>
    <p>
     «So treffest me der daa. Godnatt!»
    </p>
    <quote>
     <l>
      «Klippens Top, som Granen ....» –
     </l>
    </quote>
    <p>
     – Enok rusla i Veg paa sin Kant.
    </p>
    <p>
     <pb n="14"/>
     Ja sjaa der, sjaa der! Var det kje Merakkel med den Djevelen. Alltid
                    fann han paa noko. Alltid fekk han det so til, at der kom noko i Vegen.
    </p>
    <p>
     No kunde kje Enok umvende seg, fyrr han hadde vore i det Bryllaupe.
    </p>
   </div>
   <div type="chapter">
    <head type="main">
     III.
    </head>
    <p>
     Ljos var innsette paa dei lange Bordi i Bryllaupsstogo; for det var alt
                    Kveld.
    </p>
    <p>
     Ved den nedre Bordenden sat ein Flokk eldre Mennar med Kritpipur og Ølkrus i
                    koselegt Drøs; lenger uppe sat eit anna Lag og spìla Kort; men uti
                        Bui
     
     gjekk Dansen med Feleskratt og Rop og Braak og Staak, so
                    det song gjenom Huse. Helge Haave heldt Bryllaup for yngste Dotter si; og so
                    laut det vera eit Lag, som kunde baade høyrast og spyrjast.
    </p>
    <p>
     Øle var sterkt og godt, og det fløymde med Brennevin. Nils Ramstad spìla,
                    og alt var paa si Høgd. Heile Grannelage var bedi, og Skyldfolk og Kjenningar;
                    og Huse stima fullt av ein glad Svarm, som lova seg tri sutalause Dagar.
    </p>
    <p>
     Enok var næmaste Grannen og kunde kje anna enn vera med; men han lika seg ikkje.
                    Han sat inni Stova med dei gamle og høyrde
     <pb n="16"/>
     paa Staake, og totte han
                    var i ein Sattans Synagoge. Der var sjeldan ein Smil aa sjaa paa Andlite hans;
                    og dei graae Augo var uglade. Han drakk naar han vart tildrukkin, og svara naar
                    han vart spurd; men elles berre sat han der og hekk, framand og still, liksom
                    trolltekin i sine eigne Tankar.
    </p>
    <p>
     Det var spøkjelegt aa sjaa paa alt dette Folke som gjekk her og susa og svarma og
                    tente Djevelen; i næste Minutten kunde dei staa for sin Domar, og kor gjekk det
                    dei daa? – Jamvel dei gamle, som visste at dei ikkje hadde langt att, dei
                    tente Sattan so trutt som dei skulde vera forsvorne. Drakk og lo og skravla
                    laust; tenkte minst paa, at dei ein Gong skulde døy. Og so alt det stygge her
                    var aa høyre; denne fæle Banningi rundt ikring –; der var ein som bad
                    Djevelen ta seg, og der ein som ynskte seg ein «pine»-full
                    «Død»; upp i Kortlage sat Napolon Storbrekke og staaka og svor so
                    det berre lyste um han. Og dette lo Folk aat. Di meir han staaka, di meir Laatt
                    vart der. Like til smaae Gutungar so laag dei uppetter Bordkanten og lo; det var
                    nok ingin, som hugsa Orde um Mylnesteinen. Enok stirde og stirde og vart stundom
                    heilt rar. Det kom for han at det var Lik han saag, paaklædde Beinrangel som
                    gjekk her og dingla; og naar dei gapte og lo med sine kvite Tanngardar var det
                    so det
     <pb n="17"/>
     gjekk i han. Dei skulde vita kven det var som sat attum deim
                    og kvesste sine Kløar, so lo dei nok ikkje! Og dei unge der ute som sjaua og
                    dansa, fjasa med Kvinnfolki og velte seg i Synd, kva tru dei vilde svara um
                    Brudgomen kom? – Men ikkje ein Tanke, ikkje ein Tanke ... Og endaa var
                    der dei som nyleg hadde stadi til Konfirmasjon. Ja, Sattans Hus var dette, og
                    Helvites Port; han vilde berre sitja ei Stund, so vidt han kunde segja han hadde
                    vori her; so vilde han heim att.
    </p>
    <p>
     Fela der ute ljoma og lét; ei underleg Djevelsmagt var der i det Spele.
                    Han maatte høyre paa det anten han vilde eller ei. Det var vent paa ein Maate;
                    altfor vent; stundom kunde ein mest tru det var noko godt; men so kom
                    Djevlearti. Lokking og Laatt, Hildring og Vildring, Helvites Magt som drog Sjæli
                    i Ørske burt ifraa Gud og inn i Synd og Vellyst og æveleg Anger.
    </p>
    <p>
     – «Her hjelper ingen verdslig Magt!» staaka Napolon
                    Storbrekke uppi Kortlage; han slog i Borde so det small. «Her er
                    Majestæten sjølv; kom so med Drammen!» – Banning og Laatt.
                    «Skaal Kjeften min; eg veit du likar det!» Napolon drakk. So
                    reiste han seg og gjekk fram. «No hev eg vunni so lengi at eg er lei av
                    det,» sa han. Han var alt noko paa 'an; dei smaae blaakalde
                    Rovfugl-Augo
     <pb n="18"/>
     stirde; det lyste av Krok-nasen, og heile det skarpe,
                    storbygde Andlite var raudt og heitt. «D'er kje noko Hugna aa
                    spela med dykk,» kytte han; «det er som eg skulde spela med
                    Ungane. Er de kje likare Karar, so neigu um de skulde bjoa til med han Napolon
                    Storbrekke! – Koss gjeng det her?» helsa han paa dei gamle;
                    «– ja kva seier no de um denne Ungdomen, som veks upp? –
                    Peinadø um eg vilde reisa meg upp for dei, um eg so sat paa ei Rullehorv! Ikkje
                    kann dei dansa og ikkje kann dei drikka, og ikkje kann dei spela Kort og ikkje
                    kann dei slaast; kann der verta noko Liv i eit Bryllaupslag paa den
                    Maaten?» – Dundrande Laatt.
    </p>
    <p>
     Napolon fekk Øl; sette seg so til aa skrøyte. Det gjekk med Sogur fraa den Tidi
                    daa han handla med Kretur. Den eine Rispa kom, galnare enn den andre, helst um
                    kor godt han hadde snytt denne Skarven og Hestehandlaren Per Rudlevig.
                    «Jagu fortente han det han fekk; kann eg lura han eingong til, skal eg
                    gjera det; ja det skal eg. Skulde ein kje lura ein Kjeltring, naar ein kann koma
                    til? Jau det gjer no eg. Eg veit kje, kva dé tykkjer!»
    </p>
    <p>
     «Eg tykkjer du er strid med han Per Rudlevig eg,» sa Enok
                    aalvorsam. «Eg er rædd at naar du tenkjer deg um, so kann du og ha dine
                    Lyte.»
    </p>
    <p>
     <pb n="19"/>
     «Det var peinadø eit sant Ord, Enok! Skaal, min gamle Ven og
                    Lesarkamerat; du er grei, du, som ikkje stikk noko under Stolen. – Aa ja.
                    Eg seier som eg plar seia. Han Per Rudlevig putlar og stél, og eg putlar
                    og drikk; kjem han Per Rudlevig til Himmerik, so kjem eg der au; ja det gjer
                    eg.»
    </p>
    <p>
     Det vart slik Laatt, at Enok ikkje vart høyrd med sine Aalvorsord. –
    </p>
    <p>
     Um han ikkje snart kunde gange no, tru? – Her sat han i Syndar-Lag og i
                    Spottar-Sæte, drakk med dei ugudelege og høyrde paa styggt Snakk; um han vart
                    burtkalla i Natt, so vilde han vera ille fyribudd. Han kjende seg reint som
                    tilsulka av Syndi rundt ikring seg. Aa høyre og sjaa paa slikt og ikkje hindre
                    det, det var aa gjera seg «delagtig i fremmede Synder» –
                    –
    </p>
    <p>
     – – «Jamenn fær du smaka paa Øle, Enok; eg trur det skal
                    vera godt!»
    </p>
    <p>
     Det var han Helge sjølv som kom, Far aat Bruri. Han hadde ein liten Lette, men
                    ikkje meir enn rimelegt; no sette han seg hjaa han Enok og gav seg i Drøs.
                    «Idag gifter eg burt den siste av Døtrane mine, so eg kjem kje til aa
                    beda deg til Bryllaups meir eg,» sa han. «Og me hev alltid vori
                    gode Grannar me, so du ska gjera litegrand Æra paa meg denne Gongen. Og henne
                    Berta Maria, hu som Brur
     <pb n="20"/>
     er, henne hev du no kjent fraa ho var lito.
                    No drikk eg deg til, Enok, og no skal du drikka ut; det er vel kje noko du er
                    tykkjen fyre, med di du sit her so uhugleg?»
    </p>
    <p>
     «Nei, nei!» braadde Enok i; han drakk. Det var nok gali av han,
                    dette; han fór visst reint ufolkelegt aat. Naar ein var ute, so fekk ein
                    vera som hitt Folke; dei kunde taka det gali upp, um han sat her som ein
                    Sytekrok. Helge var ein godsleg, snild Mann, som Enok lika godt; bein og grei
                    hadde han alltid vori. Og um han var glad i Dag, og gjerne vilde sjaa andre
                    glade med seg, det var kje meir enn ventande. «Drikk ut no,» sa
                    Helge, «so skal du faa noko friskt; det smakar alltid best med same det
                    kjem or Tunna.»
    </p>
    <p>
     Dei tvo Grannane sette seg til og samrødde. Enok maatte vise at han ikkje var
                    tykkin; han fylgdest med Helge baade i Drykk og Drøs. Rett som det var kom
                    Brudgomen. Han hadde Flaske og Glas og skjenkte ein Dram.
    </p>
    <p>
     «No skal du sandeleg drikka med meg au, Enok, paa min Hædersdag! –
                    Du hugsar vel, at eg hev gjengi i Skule for deg? – Du hev vore so fin paa
                    det i Dag og aldri vilja havt noko; men du fær daa gjera so mykje Æra paa baade
                    meg og Varune vaare, at du smakar litegrand paa det vesle me hev. No drikk eg
                    deg til; Skaal, Enok!»
    </p>
    <p>
     <pb n="21"/>
     Ja der var kje Raad med det. Enok smaka paa Drammen. Og han slapp kje
                    med det; han maatte drikke or. Brudgomen var so reint svært hyggjeleg og snild;
                    og so var det no kje verre; ein tolde alltid ein Dram. Han rødde eit Bìl
                    med Brudgomen um gamle Dagar; sette seg so til att med han Helge. «Det er
                    visst ein gild Mann, Dotter di fær,» sa Enok. «Ja eg trur kje han
                    er so galen,» sa Helge. «Og Garden er kje kleinare enn eg tenkjer
                    han greier seg.»
    </p>
    <p>
     Det var som Enok med ein Gong fekk dei tunge Tankane fraa seg. Han saag seg um
                    med friare Augo; og her var kje so fælt heller. Noko Umvending vart det no kje
                    av i Kveld kor som var, so han kunde likso godt vera med so lengi. Vaarherre
                    kunde vel kje hava noko større imot at han sat her i eit vanlegt folkelegt Drøs
                    utan baade Banning og anna stygt. Han saag korleis det var, og at han ikkje vel
                    kunde fara annleis aat enn han gjorde. Um ein synda eitgrand meir eller mindre,
                    det var no slik Slag au, so lengi ein ikkje var umvend. Øle var og ei Guds
                    Gaave; og han Helge var ein hyggjeleg Mann. Berre agte seg, so ein passa Maaten
                    ...
    </p>
    <p>
     Smaatt um senn glødde det upp i Augo hans, og den bleike klaare Panna vart liksom
                    varmare. Ho Anna var i Døri eingong og kikka inn; ho vart reint glad av aa sjaa
                    Mannen sin som anna Folk. Han hadde vori so underleg
     <pb n="22"/>
     i den siste
                    Tidi, at ho stundom ikkje hadde visst kva ho skulde tenkje.
    </p>
    <p>
     Enok Haave var ein Mann paa ikring firti. Han saag godt ut. Andlite var klaart og
                    klokt med store, reine Drag; det vart godslegt og mest barnslegt naar han lo; og
                    han tok seg daa gjerne um Hoka med den eine Handi. Haare hans var so svart, at
                    det mest blaana i det; Luggen vilde gjerne fram i Panna. Fraa Øyro ned under
                    Hoka vaks eit tett, brunraudt Skjeggeband, som saman med det svarte Haare la
                    liksom ei Raame um det opne, aalvorsame Andlite. Han var i blaa Klædes Rundtrøye
                    og svart, blank Overlastings Vest; um Halsen med den kvitstrokne Halsskjorta
                    hadde han eit svart Silkeplagg med fin Knute, Snippane stukne godt innunder
                    Vesten. Med sitt strenge myrke Hovud paa dei faste, velbygde Aksline saag han
                    annleis ut enn dei andre, mest framandsleg; det var mange som totte at det stod
                    liksom ein Kaldhjelm av han.
    </p>
    <p>
     – – Rart med slik ein Dram. Han vermde og gjorde godt; no kjende
                    kje Enok det Slag av denne Otten for Bringa. Ein Dram var kje noko gali; det
                    var, naar der kom fleire ...
    </p>
    <p>
     Underlegt med det, at alt som var gali, det skulde vera so kjært for Kjøt og
                    Blod. Godt Lag og god Drykk og Felelaat og Sus og Dus ... Øienslyst, Kjødslyst
                    og eit overdaadigt
     <pb n="23"/>
     Levnet ... det var nok so han vilde ha det, den
                    gamle Adam.
    </p>
    <p>
     Napolon var alt so full at han song:
    </p>
    <quote>
     <l>
      «Kan det vel være, at hele Landet,
     </l>
     <l>
      var bedre tjænt, om man blot drak Vandet?
     </l>
     <l>
      – Nei!
     </l>
     <l>
      Saa skjenk i Glasset ....»
     </l>
    </quote>
    <p>
     Stakkars Napolon; altid skulde han hengje so uti dette Brennevine.
    </p>
    <p>
     Fela var det som drog mest. Det var ein Laat og ein Ljom som gjekk so reint
                    forunderleg til Hjarta, ein Undertone liksom, ein Medklang, noko, som ikkje
                    kunde koma berre fraa Strengine ... var det Djevelen det? – Dei var kje
                    beint fram lettlynde heller, desse Tonane; likso snart kunde ein kalle deim
                    tunglynde; det var ei underleg Blanding av Glede og Graat, ør, heiltupp
                    tryllande. Og der fylgde so mange Minne med, slikt som ein helst skulde gløyme;
                    heile Ungdomslive; dei kunde berre klunke paa Fela, so song det upp um gamle,
                    galne Ting, Innbillningar og Paafynster i Ungdomens Dagar ... i den Tidi daa han
                    sjølv dansa og tumla og fór med Gjentefjas ... berre so smaatt daa. Han
                    hugsa so vel dette Bryllaupe paa Ramstad, der ho var med, denne – som dei
                    hadde erta han so for ei Tid ... greid Gjente, ikkje for det; men –.
                    Berre Armod og Vesalldom; so det kunde kje verte noko. Men ei hamsleg, gild
     <pb n="24"/>
     Gjente. Og dei dansa og fjasa; var endaa burti Løo ... aa du Ungdoms
                    Daarskap og Tankeløyse. Det var kje noko aa tenkje paa no; det var burte og
                    gløymt, som vel var; det var berre denne Fela. «Han er god til aa spela,
                    han Nils!» – «Ja, han er det. Han er rigtigt god til aa
                    spela. Det er han.» – Dei vart so fagre dei gamle Dagane. Han
                    minntest kor vent det kunde vera stundom, meir daa enn no, med Solsteik og lang
                    Blaaning og varmt i Bakkane. Og det anga so godt av Blomar og Høy. Og Viba
                    skreik og Raudstelken slog, og Aakerhøna riksa i Engine, naar dei stundom
                    møttest i svale Kveldstundir ... Tull og Tøv og forargeleg Synd; men endaa
                    fylgde det som ei Sorg med det.
    </p>
    <p>
     Jamenn strauk Nils upp med den gamle Springaren ... nett den som Enok og Kjistina
                    hadde dansa paa Ramstad for tjuge Aar sidan. Enok reiste seg og gjekk ut, vilde
                    «lufte seg eitgrand»; stana fysst i Gangen og saag paa Dansen;
                    gjekk so ut i Bislage. Der stod han og lydde paa Fela lengi.
    </p>
    <p>
     Kunde der vera so mykje Synd i Fela, tru? – Nei, som han Nils strauk upp.
                    Det oma og ljoma gjenom heile Huse. Og dei stræva og dansa som dei skulde staa
                    paa Laaven. Karane hadde endaa kasta Trøya; Gjentune var so varme og raude at
                    det skein av
     <pb n="25"/>
     deim. Narreverk, Djevelskap; danse paa ein Avgrunn
                    ...
    </p>
    <p>
     Folk dreiv ut og inn; Svall og Laatt og Song og Sus kor ein snudde seg. Ein
                    Sjøgut fraa Byn hadde ei ny Vise, som alle skulde lære; det var um ei Jomfru
                    burti Engeland; ho var so fælande rik:
    </p>
    <quote>
     <l>
      «Hendes I–ndtægter om Aa–ret
     </l>
     <l>
      seks hundrede tusinde var ...»
     </l>
    </quote>
    <p>
     So var det ein Matros som fridde; og ho hadde kje meir Vit enn ho vilde
                    hava'n; men dette brydde kje Faren seg um, som rimelegt var, og det vart
                    svært til Ugreide. Men so tok denne Matrosen Mod til seg og tala beint ut til
                    Rikingen; det var gali aa tru paa Gods og Gull; han fekk alltid nok for sin
                    Part; det jordiske var kje noko aa lite paa; han fekk kje noko med seg av det
                    kor som var –:
    </p>
    <quote>
     <l>
      «Thi saa faar du ikke mer paa sidste Dagen,
     </l>
     <l>
      du blir lagt i den sortaste Muld!»
     </l>
    </quote>
    <p>
     ... Fælt, at dei kunde gaa og syngje paa slikt i Fjas og Fyll. Hadde dei daa kje
                    den alra minste Ettertanke – – –
    </p>
    <p>
     I det same gjorde han ei Overhaling; han maatte taka seg Tak og halde seg fast,
                    hadde so nær tumla utfor Steintroppi. Daa kvakk han, so Hovude hans vart klaart
                    med eingong. Han hadde vori drukkin.
    </p>
    <p>
     <pb n="26"/>
     Rædsla tok han. Burt, burt fraa dette Syndehus ... Han staka avstad
                    med strævande Stìg vest gjenom Geilane og heim; gav seg kje Stundir
                    dessmeir til aa gaa inn etter Hatten.
    </p>
    <p>
     Dette var Verdi og Verdi si Lyst. Drikkarar og Horkarlar rangla remjande
                    fram-etter Vegen til Helvite; Djevelen dansa ikring deim og lo; Fela skratta
                    Takten; det ville Staake stod til Himilen som eit Skrik; berge seg, berge seg
                    fyrr det var for seint; Gud! riv meg kje burt midt i mine Synder ...
    </p>
    <p>
     Han berga seg inn Bakdøri, kveikte Ljos og skunda seg i Seng. Daa ho Anna kom
                    heim, laag han og sov, bleik og sveitt, med «De Bedendes aandelige
                    Kjæde» millom Hendane.
    </p>
   </div>
   <div type="chapter">
    <head type="main">
     [IV.]
    </head>
    
    <p>
     Nei; hadde Djevelen fysst fengi Tak, so tarv du kje tru, han slepte! – det
                    kunde kje verte noko av i Dag heller.
    </p>
    <p>
     Det var «Graudadagen». Bryllaupsfolke skulde «paa
                    Garden»; so laut Enok au taka imot. No, daa han hadde tenkt aa halde seg
                    fraa Syndi, kom Syndi til honom. Og i Dag vart det verre; for i Dag skulde han
                    sjølv vera Bryllaupsvert. Djevelens Kjømeistar skulde han vera; synde sjølv og
                    forføre til Synd; han fekk anna aa gjera enn tenkje paa si Sjæl; Vaarherre laut
                    drygje til i Morgo som vanleg.
    </p>
    <p>
     Tusundkunstnar, Tusundkunstnar. Alltid «i Morgo», aldri «i
                    Dag»; Vaarherre sist, alt anna fysst ...
    </p>
    <p>
     Brjote Skikken? Enok sat i Underbroki og stirde paa den eine Sokken sin i fem
                    Minuttar: brjote Skikken?
    </p>
    <p>
     Men det kunde han kje heller. Dei vilde taka det gali upp. Dei vilde tru han
                    gjorde
     <pb n="28"/>
     det av Knipeskap. Gjekk i Bryllaupe og livde godt sjølv, men
                    drog seg unna, naar det var hans Børt ... Ha-ha, umvende seg midt i Bryllaupe
                    til aa faa spart ei Maaltid Mat; aa nei, han sat der no; det fekk gange som det
                    kunde.
    </p>
    <p>
     Han skjekkte med Munnen og tok seg paa Tak, drog Sokken paa seg og sidan Broki,
                    døyvde Samvite og lét det staa til; ho Anna hadde aldri set han so rar
                    som denne Morgonen.
    </p>
    <p>
     – Det vart ein leid Dag. I Bryllaupsgarden fekk Folk sin fysste Rus; so
                    drog dei med Spelemannen i Fyri-Enden fysst til han Enok og sidan til han Per;
                    fyllte paa og fyllte paa, til dei var saggne nok; so bar det attende aat
                    Bryllaupsgarden att; og daa dei langt um lengi var ferdige med
                    «Grauten», var dei so fulle at dei song, mest alle.
    </p>
    <p>
     Der vart eit Staak og eit Styr utan Maate og Maal. Folk tumla rundt i ein ør
                    Sveim, hua og skreik, tralla og song; kvar hadde sin Tone og kvar si Vise, so
                    det vart i eit Rør alt; Kvinneskrik skar inn og Gjentelaatt; den som vilde segja
                    noko laut skrike. I Bui staaka Dansen med tungt Brak, og Spenning i Golve so
                    Huse skalv, og Ho! og Hei! og ulande Rop; Fela kvein og peip som ho kunde best,
                    men vart lite høyrd; Spelemannen var so full han sat berre og dubba.
    </p>
    <p>
     <pb n="29"/>
     Alle Dørir hekk paa vid Vegg, og endaa stod det som ein Eim gjenom
                    Stovune av Sveitte og Tobaksrøyk. Talgljos i Stakar og paa Veggine i gamle
                    Messingskjold gløste i den tette Lufti liksom dei sov. Alt tumla seg i Halvmyrkr
                    og Halvørske. Og det var ei Stiming ut og inn og att og fram, Sjangling og
                    Tvinting og hotande Hendar; gamle Uvenir laag um Halsen paa kvarandre, og gamle
                    Venir rauk ihop og slogst; Laatt og Rop og djerve Ord skar haasmælte gjenom
                    Staake; no var det Bryllaup, no var det Høgtid; alle var glade og alle kaate;
                    kvardags Sorgir var burte og gløymde; Folke kjende seg for ein Dag fritt.
    </p>
    <p>
     Men ute paa Tune laag Napolon Storbrekke og spydde. –
    </p>
    <p>
     – Enok og Anna gjekk heim, so snart dei hadde drukki Brurskaali. Det hadde
                    vori Uraad aa halde seg fraa Drikka i Dag; Enok var tung i Kroppen og ufysin i
                    Samvite. Men Gudskjelov; no var det slutt.
    </p>
    <p>
     No fekk Gud gjeva'n den rette Angeren. Han prøvde alt i Kveld; men det
                    vart kje noko av det. Djevelen laag heile Tidi og kviskra um, at han var daa kje
                    verre enn andre. Ja han var betre enn baade den og den. Men det var det det
                    galdt: aa vera den verste av alle Syndarar. So lengi ein ikkje var det, men
                    vilde mæle sig med andre og finne ut noko aa
     <pb n="30"/>
     orsaka seg med, ja
                    kannhende aa gjera seg til av, so lengi var ein ubotferdig, og so lengi var
                    Vegen til Naaden stengd.
    </p>
    <p>
     Han sukka so tungt, at ho Anna var aat og vilde spyrja kva som vanta; men ho
                    heldt seg. Det var nok ikkje noko som ho kunde hjelpe'n med dette, var ho
                    rædd.
    </p>
    <p>
     – Dei var kje i Bryllaupe sidan. Men Sturingi hans Enok heldt paa.
    </p>
    <p>
     Det var nokre Dagar etter; dei sat med Borde og aat Nonsmaten.
    </p>
    <p>
     Det var Mort og Flòt. Men endaa var det stilt ved Borde.
    </p>
    <p>
     Han Hans, Drengen, og ho Marta, Gjenta, hadde haldi Drøse uppe ei Stund, og ho
                    Anna hadde hjelpt til; der var nok aa røda um no, like etter Bryllaupe. Den og
                    den hadde vori so og so full; han Napolon Storbrekke hadde vorti attfunnin um
                    Tridjedags Morgonen i Fjose hans Enok, i Kalvebaasen; dei og dei hadde slegist;
                    den og den Guten hadde haldi seg so mykje ihop med den og den Gjenta, at me vel
                    snart kunde vente eit Bryllaup til; – «daa visst eit
                    Barsøl». Men dei kunde røda um kva dei vilde, so sat Enok og tagde som
                    han var dauv. Dei andre hadde daa og etterkvart tagna.
    </p>
    <p>
     Ute gnog det og blés; Himilen var graa og haust-tung. Trêi i Hagen
                    burtanum Vegen
     <pb n="31"/>
     stod nakne og vaate og svinga og song. Av Fuglar var
                    det kje att anna enn ei Skjor her og kvar, eller ei tungt flaksande Kraake.
    </p>
    <p>
     Daa høyrdest det Treskostìg i Gangen, og Døri gjekk upp stilt og smaatt.
                    Det var han Per der nord, Grannen. «Velbekòme Spissen», sa
                    han stilt, og sette seg.
    </p>
    <p>
     Det var ein litin raudhærd, blidsleg Mann, smaaøygd og smaaleitt, med Sydvest paa
                    Hovude. Den strauk han av seg i Dag; der var i det heile noko høgtidsamt med
                    han. Han kunde sjaa ut som han kom med ei Illsegn. Liksom til Ærend hadde han
                    eit Par Avisblad under Armen.
    </p>
    <p>
     Dei hadde sagt det som segjast skulde um Vêre og Aarsavlen; so gav han Per
                    Bladi fraa seg med høvelege Orsakingar for han ikkje hadde sendt deim hit fyrr.
                    So vart det ei Togn. Per sat aa sukka; dei andre venta. Det saag nok ut til at
                    dei skulde faa høyre Nytt.
    </p>
    <p>
     – – «Dé ha vel kanskje ikkje høyrt gjete dette vonde,
                    som hende i Dag, dé,» – kom det endeleg.
    </p>
    <p>
     «Er der hendt noko?» – «Her i Bygdi?»
    </p>
    <p>
     «Ja, Gud bær' oss, der er nok det. Ikkje lenger burte enn paa
                    Storbrekke.»
    </p>
    <p>
     «Gud hjelpe oss,» sukka Enok; det var som det kvakk i han.
    </p>
    <p>
     <pb n="32"/>
     «Nei kva er tids der?» «Er der nokon sjuk
                    kanskje?»
    </p>
    <p>
     «Aa,» sukka Per; «det er nok endaa verre. Det er han
                    Napolon, som –; ja det er so at det er mest vondt aa fortelja
                    det.»
    </p>
    <p>
     «Naa?» –
    </p>
    <p>
     «Du veit, han som gjekk her aa gruste so svært i dette
                    Bryllaupe.»
    </p>
    <p>
     «Ja??»
    </p>
    <p>
     «Ja no er han ... farin herifraa.»
    </p>
    <p>
     Det gjekk som ein Skugge gjenom Stova.
    </p>
    <p>
     «Nei men i Jøssu Nam!» – «Han Napolon?!»
    </p>
    <p>
     «Ja. Han vart burtrìvin ved ein hastig Dø i Dag Klokka halv
                    elleve.»
    </p>
    <p>
     «Aa Herre Jesus.» – «Kva er det du seier.»
                    – «Kors i Jessu Namn.» –
    </p>
    <p>
     Stive og stille sat dei der med kvitnande Aasyn og skræmde Augo; det kom so tungt
                    yvi deim at dei mest ikkje torde draga Pusten.
    </p>
    <p>
     «Nei men kann det vera sant.» – «Nei men korleis kann
                    daa det vera tilgjengi.»
    </p>
    <p>
     «Aa jau dessverre; det er nok sant. Eg veit kje korleis det er; men eg hev
                    det liksom paa meg, at han Napolon var ... lite budd til aa døy no. – Eg
                    hev aldri høyrt noko som hev gjengi so innpaa meg som dette.»
    </p>
    <p>
     «Men korleis bar det til?» –
    </p>
    <p>
     <pb n="33"/>
     «Aa, det gjekk svært fort. Han Lars, Drengjen min, kom
                    derifraa nettupp no; – han skulde upp med noko Eple som eg hadde laant av
                    han Napolon i Vaar; – og just daa han kom der upp, heldt dei paa aa bu
                    Like.»
    </p>
    <p>
     Det tok til aa skómast. Vinden ute susa og saug, taut i Skorsteinen og
                    slog i Dørine; dei fælte der dei sat, og drog seg ihop.
    </p>
    <p>
     «– – Herre, lær oss at tælle vaare Dagar, at me maa bekoma
                    Visdom i Hjertet,» mulla Enok; han hadde vorte graa i Andlite.
    </p>
    <p>
     «Gjekk det til med noko Uhende,» spurde han Hans; «slog han
                    seg til Meins, eller –?»
    </p>
    <p>
     «Nei, slettikkje. Det var berre noko som kom yvi han. Og so reint braatt
                    som det kom. Han gjekk og var liksom noko utidug etter dette Bryllaupe; men i
                    Dag hadde han funni paa det at han vilde til Byn. Anten han kjende seg sjuk og
                    vilde til Doktaren eller kva det var; nok av det: han tok Drengjen med seg og
                    vilde sko Merri. Men som dei stod utanfor Stalldøri og bala med dette ... Merri
                    var endaa noko uroleg av seg og vilde kje staa still ... so visste dei kje Ord
                    av, fyrr han datt aalveltes. Og Live var nok slokna med ein Gong. Dei høyrde
                    berre som det rikta eller lét i han litegrand; men han rørde seg kje
                    meir; og daa dei skulde sjaa etter
     <pb n="34"/>
     kva som tids var, – daa
                    var der kje meir aa gjera.»
    </p>
    <p>
     «Aa Jøssu Namn.»
    </p>
    <p>
     «So skræmeleg braadt.»
    </p>
    <p>
     «Aa nei, aa nei.»
    </p>
    <p>
     Ei ny Togn gjekk gjenom Stova. Vesle Gunnar klengde seg inn til Far sin og jamra;
                    han var rædd. Ho Serina gøymde seg i Fange til Mor si.
    </p>
    <p>
     «Gud fri oss fraa ein hastig, uforvarende og bratt Død!» bad Enok;
                    «Gud straff oss ikkje i din Vrede, og tukt oss ikkje i din
                    Hastighed!»
    </p>
    <p>
     Det svara med Sukk rundt ikring.
    </p>
    <p>
     Per sat bøygd med Aalbogane mot Knéi og Hendane ihoplagde. «Det er
                    vel Ein, som hev ei Meining med det,» sa han. «Men jamenn var
                    dette eit tungt Hende.»
    </p>
    <p>
     «Meiningi ser me,» svara Enok. «'Han bruger snart
                    Lidelser, snart Velgjerninger, og snart andres Exempel, som kan føre Mennesket
                    til Eftertanke' ... maatte me no agta aalvorlegt paa dette Kalle. Me veit
                    kje naar Timen kann slaa, nokon av oss.»
    </p>
    <p>
     «Det var nok sant,» mulla det rundt Stogo i den kaldgraae
                    Kvelden.
    </p>
    <p>
     – Vinden der ute taut og braut, ylte i Skorsteinen og reiv i Dørine.
                    Myrkre auka paa; Verdi stengdest. Dauden stod paa Lur
     <pb n="35"/>
     i kvar Kraa;
                    ingin kunde vita kven han næste Gong tok ut; snart kunde der vera eit Lik aa bu
                    her i Huse med ... «Eg er rædd, Far,» sutra han Gunnar.
    </p>
    <p>
     «I Kveld gjekk eg kje aat Fjose aaleine, um det galdt Live mitt!»
                    sa ho Marta kulsande.
    </p>
   </div>
   <div type="chapter">
    <head type="main">
     V.
    </head>
    <p>
     Enok gjekk beint aat Stallen. Der kraup han uppi Baasen til den brune Merri og
                    lagde seg til og bad.
    </p>
    <p>
     Gud hadde tala Aalvor no; ein fekk sjaa aa faa det avgjort. For smaatt og for
                    veikt hadde han i desse Dagane banka paa Naadens Dør. Det galdt aa brùka
                    Magt. Trengje seg inn. Det kunde snart vera stengt; – han hadde sjølv
                    vori full i dette Bryllaupe.
    </p>
    <p>
     Han bad um Anger, um rett, sann Anger; tigga og bad. Han var nok i Sjælenaud. Men
                    det var berre Rædsla for Guds Dom. Og den hjelpte kje stort. Rædsla hadde Judas
                    og havt; Rædsla havde sjølve Djevelen. Angeren, Angeren var det, som maatte
                    vakne, den djupe Hjartesorg, at han hadde gjort Gud imot. «Aa Gud, skap
                    eit nytt Hjarta i meg!» –
    </p>
    <p>
     Og han rota og grov i sitt framfarne Liv etter Synd, prøvde si Ferd etter Guds
                    Bud og fann, at han hadde broti deim alle; og det
     <pb n="37"/>
     ikkje ein Gong
                    eller sju Gongir, men kvar Time og Stund, gjenom heile sitt Liv, i Vrangskap
                    eller Veikleik, i Tankar og Gjerningar.
    </p>
    <p>
     Kunde der vera ein verre Avgudsdyrkar enn han? Avgudar hadde han havt fleire enn
                    han kunde minnast og upprekna. Men den han hadde dyrka mest og lengst, var
                    Mammon. Det var Jordi, han hadde sett sitt Hjarte til. Jordi beintfram; Garden
                    hadde vori hans Eitt og Alt, hans Elsk og stendige Tanke. Utan den hadde han kje
                    visst korkje godt eller gildt; like ved den hadde han kje havt Lyst til noko paa
                    Jordi. Den hadde han tenkt paa i Ungdomens Tid; daa han vart Skulemeistar var
                    det kje av di han vilde lære Ungdomen Gudsord; det var berre dei tjuge Dalane um
                    Aare han tenkte paa, so han kunde tena noko til Gardsdrifti. Samstundes hadde
                    han handla med Smale, snytt til seg Pengar baade med Lygn og List – Synd
                    mot det sjuande Bud –; og daa det drygde noko lengi fyrr han fekk taka
                    imot, hadde han, Gud hjelpe oss, halvt um halvt ynskt Helsa av sin eigin Far
                    – Synd mot det fjorde og femte Bud –, berre av Elsk til denne
                    Garden. Og sidan hadde han broti og baska og bygt og grust og ikkje havt ein
                    Tanke utanum dette Mammonstræve; daa so Litle-Gunnar kom, hadde han der fengi
                    seg ein ny Avgud, som hadde bundi Hjarta hans endaa
     <pb n="38"/>
     fastare til
                    Verdi; den sanne Gud hadde han haldi seg ifraa som eitkvart vondt.
    </p>
    <p>
     Og kor ofte hadde han ikkje misbruka Guds Namn, vanvyrdt Kviledagen, arga sine
                    Foreldre, ynskt vondt yvi Næsten; og naar han kom til det sette Bud, kva skulde
                    han daa segja, og kva skulde han daa forsvara seg med? Han var kje stort anna
                    enn Gutungen, daa han tok til med slikt Vas og Fjas; det var baade skamlegt og
                    stygt aa tenkje paa; og han elska Syndi og søkte Syndi, alt til dess Foreldri
                    hans kom under med det og jaga Kvinnfolke or Tenesta. Og sidan dette med den
                    andre, som au ei Tid hadde vori Avguden hans, so han ikkje tenkte paa anna
                    korkje Dag eller Natt; og so alle dei som han i Ungdomens Aar hadde «set
                    paa» til aa «begjæra dei» ... aa, dei var nok uppskrivne!
                    Ei heil Myr av Ureinskap laag det her; aa fy aa fy, for ein Syndar han var;
                    ikkje ein rein Flekk fraa Fot-Solen og inntil Hoved-Issen. Og endaa angra han
                    ikkje; gjekk berre aa skalv for den Straffi, han hadde fortent; «aa Gud
                    ver meg naadig; aa Gud! ver meg naadig!»
    </p>
    <p>
     Men alt det han bad, fekk han ikkje noko Svar, inga Kjenning av, at Gud hadde
                    høyrt han. Hadde han kannhende sett ut og sett ut so lengi no, at Gud ikkje
                    brydde seg um han lenger? – Nei, nei; han maatte ha Hjelp.
    </p>
    <p>
     <pb n="39"/>
     Han freista aa tenkje paa Guds Kjærleik. Han rekna upp for seg sjølv
                    alt det gode han hadde fraa Gud, Liv, Helse, Mat og Drykk, Vit og Forstand, alt
                    det han trong til Lìkam og Sjæl; og det endaa han sjølv ikkje hadde tenkt
                    paa anna enn vondt ... Kvar Minutt hadde han fortent Helvite; men Gud hadde
                    spart han; spart han og uppehaldi han, vakta og vârt han; ja det som meir
                    var, han hadde sendt sin eigin Son, at der skulde vera Frelse for han aa faa,
                    naar han ein Gong vakna upp. Og han hadde lati han bli fødd i eit kriste Land,
                    der Vegen til Naadestolen var opin og fri, og hadde upplyst han med sine Gaavur
                    og stadi med utbreidde Armar og venta paa han i firti Aar; berre kjærlegt og
                    godt til Svar paa alt vrangt og alt vondt; han tenkte seg inn i dette til han
                    totte han var ein Hund og ein Skarv; men endaa vilde kje Syndegraaten koma.
    </p>
    <p>
     Han gjekk inn; fekk upp Ljos og sette seg til aa lesa i Lars Linderoth. Kannhende
                    det der kunde finnast eit sterkt Ord til aa krasa hans harde Hjarta. Sidan tok
                    han Johan Arndt, og tilslutt Bibelen. Daa det leid til Sengetid, las han Bøni,
                    den gode gamle Bøni etter Salmeboki hans Far.
    </p>
    <p>
     Men han laut leggje seg utan Naade.
    </p>
    <p>
     Han laag og skalv for Dauden og Helvite og fekk ikkje Svevn; torde kje sova; tenk
                    um
     <pb n="40"/>
     Gud kom. Han bad, ja mest gret av Angest; men inkje noko Teikn
                    fekk han, som kunde tyde paa Bønhøyring. Ho Anna laag og lydde paa han lange
                    Stundir og fælte.
    </p>
    <p>
     Utimot Morgonen sovna han, men sov urolegt. Han totte han gjekk paa ein Veg i
                    regnmyrkt Vêr. Det var døyne og tungt i Lufti, og han gjekk med Bringa
                    full av Otte. Daa saag han ein Mann koma hit yvi ei Hei; Mannen hadde ei svart
                    Hundskindsluve paa Hovude. Og i Andlite var han upptrutna og raud. Han stana og
                    stirde paa Enok, lét upp Munnen og vilde tala, men kunde ikkje; det vart
                    berre Gauling og Vavl. So vart han som sjuk og datt ned; der lagde han seg til
                    aa spy; men det han spydde var berre osende Eldslògen. Daa stivna Enok av
                    Rædsle; no forstod han, kven det var. –
    </p>
    <p>
     I slike Draumar kava han, til han stod upp. Han klædde paa seg som i ei Ørske,
                    gjekk sidan og vavra ut og inn som han ikkje hadde Fred; kunde kje koma seg til
                    med noko Arbeid heller. Ho Anna maatte tala til han tilslutt: «var det
                    kje i Dag, du skulde aat Kverni og mala?»
    </p>
    <p>
     Langt um lengi kom han avstad. Ho Anna gjekk etter heime med ein tung Otte for
                    Bringa; Gud hjelpe og trøyste oss, skulde han Enok koma ut i Gruvlingar.
    </p>
    <p>
     <pb n="41"/>
     – Haavegarden laag uppaa øvste Rygningen av ei Bakkehøgd, som
                    lyfte seg fraa dei vide Flòtine i Vest og Sør som ei rund, roleg
                    Bylgje.
    </p>
    <p>
     Tri Mann budde paa Garden i laage einhøgdes Hus. Enok budde vest-lengst; Husi
                    hans var nye og tjørubreidde. Bygdevegen strauk mest like framum Vindaugo hans;
                    paa hi Sida Vegen, rett imot Stoguglasi, var «Hagen»: nokre gamle
                    Tre, mest Rogn, og ei svær, gamal Selje, som tok av mot Nordvesten.
    </p>
    <p>
     Nedyvi Bakkedrage, i Sørhalle, laag Bøane, Aakrar og Vollar og vene Kjelvur,
                    sundbytte med Steingjerde paa langs og paa tvers. Bøane naadde aat Elvi og
                    Torvmyri; sunnan-um denne tøygde Ramstadheiî seg vid og svart so langt
                    ein kunde øygne.
    </p>
    <p>
     Nedyvi Brekkehøgdine i Aust kom Skare-Aai dragande i kvite Stròk med sterk
                    Sus, dreiv Kvernar og eit Stampeverk og bøygde so i still Straum hit gjenom Myri
                    heilt innunder Haavebøane. So fylgde ho Bakkedraget i stor Sving. Her strøymde
                    ho noko meir paa, sovidt at Haavemennane kunde faa Kvernefall. Enok hadde sitt
                    Kvernhus langt nordi Utmarki si, ved Enden av ein Dam, som det maatte ha kosta
                    eit heilt Sùmarsarbeid aa grava.
    </p>
    <p>
     Der laag han i Dag og turka og mól.
    </p>
    <p>
     Det var øyde Vêr; eit hardt, tungt Regn blanda med Snøslette. Kvernhuse
                    laag einslegt
     <pb n="42"/>
     og hustre til. I Lyngheiî rundt um var smaae,
                    runde Haugar; lenger nede og nord Heialandsmyri og Heialandsvatne med sitt
                    stride, lange Sev. Eit Stykkje nedanfor det, midt paa Flata, laag
                    Heialandsgarden gamall og graa; det var som han vilde krjupe i Jordi under sine
                    mange laage Torvtak; der skulde det ha spøkt i gamall Tid, etter ein Mann som
                    hadde hengt seg. Elles var inkje anna aa sjaa enn Hei og Myr, Myr og Hei; og so
                    her og der ein Huskrull stikkande fram attum ein Haug liksom han helst vilde
                    gøyme seg. Gjenom Regnskodda skimta ein i Aust og Nord Aasegardane og den
                    kaldkvite Kyrkja.
    </p>
    <p>
     Det lettna mot Kvelden; i Himilen og Lufti kom ein staalgraa, kald Klaarleik;
                    kòlblaae Skyir laag og dreiv upp-yvi Have i Vest. Ein sterk Aa-Sus stod
                    gjenom Lufti.
    </p>
    <p>
     Enok kjende seg veik; Tanken paa Napolon hadde fylgt han heile Dagen. Han bad og
                    bad, men utan Hjelp; Bøni sprengdest kvar Stund av framande Tankar. No laag
                    Napolon i Helvite og brann; kannhende bad han Abraham um Lov til aa gange heim
                    att og vitne for sine Kjenningar; og tenk um han fekk Lov. Me var so syndetrygge
                    og likesæle, at det kunde nok turvast. Det var imot Orde; men tenk um han kom
                    likevel. Um han no med ein Gong stod der i Kvernhusdøri ....
    </p>
    <p>
     <pb n="43"/>
     Enok stengde; so kveikte han Ljos i Lykti og freista aa gjeva seg Gud
                    i Vald. «Aa, berre du vilda vera med meg! – so var det nok ingin
                    Faare.»
    </p>
    <p>
     Det var eit stort Kvernhus, skift i tvo med ein Vegg; i det indre Rome var
                        Tussa,
     
     i det ytre Kverni. Enok heldt seg i det indre. Kvar Gong
                    han skulde ut aat Kverni, i det kalde mjølkvite Rome med dei rare Skuggane naar
                    Ljose kom, – var det so det kulsa i han. Tenk, um det sat ein der no paa
                    Kanten av Mjølkista!
    </p>
    <p>
     Utanfor gjekk det. Han høyrde tydeleg at det gjekk. Kven kunde det vera? Han
                    venta og venta; men ingin kom. So hadde det vel kje vore noko. «Kjære
                    Herre Gud, ver hjaa meg; vakta meg mot alt vondt» ... Nei, der gjekk det
                    att. Tydelege, tunge Stìg. Han torde kje anna enn sjaa ut; tok Lykti og
                    glytte paa Ytredøri. Nei. Der var ingin. Berre Aasusen stod imot han som eit
                    Rop, ei gnell, lang Varsling. Han slog Døri att og berga seg inn; dette skulde
                    han kje gjera meir. Men utanfor gjekk det og gjekk det.
    </p>
    <p>
     Det var inginting! han dryfte Korn av all si Magt; vilde kje høyre etter lenger.
                    «Den Gud vil bevare er uden Fare.» Var det Djevelen som gjekk og
                    lurde paa han? Den Vonde
     <pb n="44"/>
     var kannhende rædd at Enok skulde faa rive
                    seg laus no, og so vilde han ta han, med' Tid var ...
    </p>
    <p>
     Tussa knirka og knaka, smaatt og tòlmodigt; det høyrdest som ho ynka seg:
                    «aah, oi»; «aah, oi» ... Kva var tids med Kverni,
                    tru; ho skrapa og skreik som ho skulde gaa i Stein; han laut ut aa sjaa etter.
                    Nei; det var kje noko. Han kunde kannhende sleppe litegrand meir Korn paa; ho
                    svelgde det nok. Men Mjølkista tok til aa fyllast; han fekk ause or litegrand.
                    «Aah, oi», «aah, oi.» Underlegt med alt ein kunde
                    høyre, naar ein var so aaleine. Der gjekk det att. Ikkje høyre paa det. Var det
                    Folk, so kom det, og var det noko anna, so var det magtlaust ... «Fader
                    vaar, du som er i Himmelen, helliget vorde dit Navn, tilkomme dit Rige
                    ...»
    </p>
    <p>
     Daa skar Kverni i og song gjenom Sus og Staak med sitt harde Steinmaal: «i
                    Helvites Pøl»; «i Helvites Pøl»; han høyrde det tydeleg. Og
                    Tussa der inne ynka seg og ynka seg, kvævt og stilt: «aah, oi»,
                    «aah, oi» ... «i Helvites Pøl», «aah,
                    oi», «i Helvites Pøl», «aah, oi» ... Rædsla
                    tok han; Kaldsveitten braut fram; uviljande og uvitande fekk han Tak i Stemma og
                    stemde Kverni.
    </p>
    <p>
     Men daa vart det so fælskeleg stilt. Som nokon skulde vera braad-daud her. Han
                    berga
     <pb n="45"/>
     seg inn aat Tussa og stengde Døri. Skræmeleg stilt. Det laag
                    Lik der inne. Men her laag Sjæli i Hèten og vreid seg –: aah, oi, aah, oi
                    ... Han stod kje i det lenger. Stemde Tussa; berga Korne i skjelvande Hast;
                    treiv Lykti, sette paa Dør ... fekk kje Magt med seg sjølv att, fyrr han var
                    komin so langt heim at han saag Bøane.
    </p>
    <p>
     Der fekk han med ein Gong slik ein inderleg Lengt etter Gud. Som eit Barn, naar
                    det er ute aaleine, og hev misst Vegen, og Myrkre fell, og det gjev upp alt og
                    berre græt, græt etter han Far, – soleis vart alt i Verdi Myrkr og
                    Fælske, og Sjæli hans grét, grét etter Gud, etter han Far der uppe
                    i Himilen. Han lagde seg paa Kne attum eit Gjerde: «aa eg er so sorgfull,
                    for eg ikkje fær koma til deg. Aa kjære, opna di Naadedør, at eg kann sleppe inn
                    og faa Fred ... og Forladelse for alle mine Syndir. Aa kjære ver god med meg, og
                    lat meg kje staa for lengi utanfyri. Du ser eg er veik; gløym alt det vonde eg
                    hev gjort, og lat meg faa sleppa inn; aa kjære Herre Jesus!» –
    </p>
    <p>
     Han vart rolegare og gjekk heim. Men noko Svar fraa Gud fekk han ikkje.
    </p>
   </div>
   <div type="chapter">
    <head type="main">
     VI.
    </head>
    <p>
     Det var i Dag, dei skulde bera han Napolon.
    </p>
    <p>
     Vêre var stormande og tungt, halvt Vinter og halvt Haust; men endaa støla
                    Folk til Likferdsgarden fraa alle Kantar. Han Napolon hadde vori vida kjend. Og
                    alle totte dei maatte ha set han.
    </p>
    <p>
     Kannhende vilde dei og gjerne vita han av Garde. Han hadde tyngt som ei Rædsle
                    yvi Bygdi i denne Tid. Det vilde liksom lette aa faa han gøymd; det som var i
                    Kyrkjegarden var or Vegen.
    </p>
    <p>
     Enok hadde tenkt aa ikkje vera med. Han var rædd det skulde gange for hardt
                    innpaa han. Vera med og halde Gjestebod for ein usæl Mann totte han og var fælt.
                    Men daa Likferdsdagen kom, skifte han Tankar.
    </p>
    <p>
     Det kunde just høve for han no aa gange av aa sjaa, korleis ein Mann saag ut,
                    naar han
     <pb n="47"/>
     var komin til Helvite. For no visste Enok, at det var dit
                    han skulde sjølv.
    </p>
    <p>
     Gud vilde kje hava'n. Faafengd var Venting og faafengd var Bøn. Inga Hjelp
                    kom; det vart heller verre. Og kva vilde han anna vente; han hadde gjort den
                    Syndi som der ikkje er Naade for. «Synden til Døden.» Det var komi
                    so tydeleg for han ein Dag, at der var kje Tvil lenger.
    </p>
    <p>
     Ho Anna hadde spurt han um dei ikkje skulde gange til Alters snart. «Kunde
                    kje det vera godt for deg no,» – hadde ho sagt i si gode
                    Meining.
    </p>
    <p>
     Det kvakk i han. Gange til Alters, naar ein ikkje var umvend? Eta og drikke seg
                    sjølv til Dóms? Kunde nokon vaage slikt? – Han hadde sagt nei so
                    hardt og stutt, at ho Anna berre hadde set paa han og tagna.
    </p>
    <p>
     Men i det same hadde det liksom vorti sagt til han: det hev du sjølv gjort, Enok
                    ... so mange, mange Gongir.
    </p>
    <p>
     Daa var det som han stivna der han stod. Det tok til aa ringje for Øyro hans:
                    «eta og drikke seg sjølv til Dóms; eta og drikke seg sjølv til
                    Dóms» ...
    </p>
    <p>
     Sidan hadde Enok vimra um som i ei Ørske. Korkje i Bibelen eller nokon Stad kunde
                    han finne noko um, at der var Naade for dette gaatefulle; men i Salma stod
     <pb n="48"/>
     der um den som hadde noti Guds Lìkam uverdeleg:
    </p>
    <quote>
     <l>
      «Han skyldig er i Jesu Mord;
     </l>
     <l>
      hans Blod er paa hans Hoved!»
     </l>
    </quote>
    <p>
     Der var kje Tvil. Der var kje Tvil!
    </p>
    <p>
     Han gjekk som sjuk. Hadde Kalde-Ridir og Sveittetak; Kneî svikta under
                    han; og ein Kveld han stod ned i Kjeldaren og gløymde seg sjølv i Gruvling yvi
                    si blodige Synd, vart det sagt i han, so tydeleg som han skulde høyrt det:
                    «dette er det, som er Bespottelse imod Aanden.»
    </p>
    <p>
     – – Ja, han vilde sjaa han Napolon Storbrekke no.
    </p>
    <p>
     Han fekk det som ei Rid, reiv Klædi paa seg og reid av Garde; ho Anna visste kje
                    kva ho skulde tru. Men det var daa vel godt, at han kom ut og fekk sjaa
                    Folk.
    </p>
    <p>
     Til Likferds kom han i siste Liten. Maten var komin av Borde; berre Klokkaren sat
                    att og aat; han var nettupp komin. Gamle-Salomon, Far til Like, gjekk uppaat han
                    stundom og bad han forsyne seg. Der var inginting aa sjaa paa Salomon; han var
                    den han hadde vori. Stakkars gamle Uvyrda; naar ikkje dette ein Gong kunde
                    vekkje han –.
    </p>
    <p>
     Elles var det stilt i Stogo. Kyrkjestilt. Alle Hovud bøygdest i tunge Tankar;
                    ender og daa
     <pb n="49"/>
     steig ein Sukk. Ein tung, kvævin Daam stod gjenom Huse,
                    Matlukt, Liklukt, Eim av brent Lakk. Spegilen og alt som kunde blenkje var paa
                    vanleg Vis umbundi med kvit Duk; yvi Dukane Kransar av Mellebærlauv. Stoguklokka
                    var stansa. Kona hans Napolon sat med nokre Kvinnfolk uti Stogukammerse; Enok
                    tottest stundom høyre Graat derifraa. Han hadde funni seg ein Sess ved den nedre
                    Bordenden; der sat han med Hovude mot Handi og stirde. Dei vilde hava han uppaat
                    Borde og gjeva han Mat, men han neita stutt. Mat vilde han ikkje hava, og her
                    vilde han sitja. Um han kannhende ikkje var frisk? – «Nei.»
                    – «Nei du ser puskin ut, Enok!»
    </p>
    <p>
     – Klokkaren var ferdig. Ein Mann kom inn med tvo Skamlar, som han sette
                    paa Golve noko ifraa kvarandre; yvi Skamlane vart breidt eit Lakan. Enok kjende
                    seg tyngd og rædd; det susa for Øyro, og han saag svarte Flekkir. Ut i Bui
                    høyrdest døyvt Staak, tunge, ustøde Stig; – no kom dei med 'n.
    </p>
    <p>
     Den lange svarte Kista vart innbòri av seks Mann og sett paa Skamlane som
                    paa eit Fotstykke.
    </p>
    <p>
     Lòke vart avlyft. Eit Kvinnfolk tok Lik-Klæde burt fraa Andlit og Hendar.
                    Fleire vaaga seg burtaat Kista; der høyrdest Mulling og Sukkar. Enok torde kje
                    sjaa dit.
    </p>
    <p>
     <pb n="50"/>
     Var her Svaavel-Lukt? – Det svimra for han. Han trudde det
                    maatte slaa Logar upp um Like, smaae gule Kvervlar um Andlit og Haar ... Han
                    visste kje rett av, so var Augo hans burtved Kista. – Der laag
                    Napolon.
    </p>
    <p>
     Han saag ut som andre Lik. Innfallin og avfallin, urimeleg lang; Handledine smale
                    som Pipestylkir. Andlite blaaflekkut, den store Nasen større enn fyrr, men
                    sterkt bøygd. I Andlite var korkje Rædsle eller Ro; der var inginting; han saag
                    styvin ut. Taapin, tankelaus; laag der som inginting var. Enok lyfte paa seg og
                    vilde sjaa betre etter. Men i det same vart Like yvibreidt og Lòke
                    paasett. Godt at dei daude ikkje kunde skrike ...
    </p>
    <p>
     Handfast dùna Hamarslagi gjenom Huse med sin serskilde, tunge Ljod. Tvo
                    brennande Ljos vart sette paa Kista. Klokkaren, ein ung, strak Kar i Ridestyvlar
                    og lang Overfrakke stelte seg upp ved Hovude av Like med Hatten i den eine Handi
                    og Salmeboki i den andre; han var stram og høgtidsam. «I Jesu
                    Namn.»
    </p>
    <p>
     So kom denne kjende Salmen paa Allehelgensdag, som vart bruka i Likferdir so
                    ofte, daa ho var so ven. Tonen og var forunderleg: sorgsam og klagande, men
                    endaa so mild; trøysterik og trygg, søkjande Gud i Bøn; full av hugmjuk
                    Tillit.
    </p>
    <quote>
     <l>
      <pb n="51"/>
      «O kjære Sjæl, frygt aldri mer,
     </l>
     <l>
      om alting surt i Verden ser,
     </l>
     <l>
      og Herrens store Domme
     </l>
     <l>
      for Syndens Skyld vil falde ind ...»
     </l>
    </quote>
    <p>
     Ute braka det og blés. Mot Vindaugo slog lange tunge Regndròpar
                    mengde med Hagl. Himilen myrkna, so det vart skomt; Ljosi paa Kistelòke
                    brann gulbleikt og dauvlegt.
    </p>
    <quote>
     <l>
      «Jeg gruer ei, om end jeg saa,
     </l>
     <l>
      al Verden skulde undergaa,
     </l>
     <l>
      og ei om Himlens Vrede
     </l>
     <l>
      i Luft og Hav og Jorden skjød
     </l>
     <l>
      Fordærvelser og giftig Død;
     </l>
     <l>
      min Jesus skal dog lede
     </l>
     <l>
      mig ud og for mig bede.»
     </l>
    </quote>
    <p>
     Seint og høgtidsam drog Salma fram i sin mjuke, æoliske Tonegang, og kvart Vers
                    vart mildare, venare, meir og meir fullt av Von, til dess alt samla seg i
                    dragande Himildraum.
    </p>
    <quote>
     <l>
      «Min Sjæl alt fuld af Længsel er
     </l>
     <l>
      og længes, mens jeg lever her,
     </l>
     <l>
      o Jesus, til den Glæde,
     </l>
     <l>
      hvor alle Helgen tjene dig
     </l>
     <l>
      udi dit søde Himmerig;
     </l>
     <l>
      o, naar vil du tilstede
     </l>
     <l>
      mig didhen op at træde?»
     </l>
    </quote>
    <p>
     Det høyrdest som ei Stynjing ved den nedre Bordenden; mange saag paa han Enok
                    Haave; han var so kvit. Og det svarte Haare hans klabba seg sveitt og vaatt
                    framyvi Panna.
    </p>
    <p>
     <pb n="52"/>
     – Ljosi vart burttekne. Seks Mann tok Kista. Klokkaren sette
                    Hatten paa Hovude og skreid syngjande ut gjenom Døri. Kista vart bòri
                    etter; so kom Likferdsfolke smaatt i Senn.
    </p>
    <p>
     Enok sat still og gøymde Andlite i Hendane til alle var ute. Dei milde
                    Himiltankane og den vonsæle Bøni hadde gjengi han so til Hjarta at han
                    grét.
    </p>
    <p>
     Burt gjenom Bakkane snigla Likferdi seg lang og svart i det tunge Vêre;
                    Klokkaren fyri paa sin blakke Hest. Den gnelle Tenoren hans blanda seg skjerande
                    i Vinden, som bar Gravsalmetonane sundrìvne og sorgtunge yvi Myr og
                    Heiar.
    </p>
    <p>
     Og det gav seg til aa stridregne. –
    </p>
    <p>
     – Det var same Kvelden.
    </p>
    <p>
     Vinden fossa tungt um Nòvine, i stigande og fallande Sjoing som Sjøen um
                    ein Skipsbaug. Og det dunka og braka i Veggir og Raust.
    </p>
    <p>
     «Ja no er det nok Vinteren som bryt inn,» meinte ho Anna.
    </p>
    <p>
     Dei var innkomne or Fjose og hadde silt og stelt; no sat dei ved Kòla
     
     og spann, baade Kona og Gjenta. Men Kòla blakra og
                    blekkte som ho kunde gaa ut.
    </p>
    <p>
     «I Kveld er det godt aa vera paa Landjordi,» sa ho Marta.
    </p>
    <p>
     <pb n="53"/>
     «Ja det vilde kje vera fyse aa ha nokon paa Sjøen i
                    Kveld.»
    </p>
    <p>
     Ho Serina, eit ljost, vent Gjentebarn paa aatte Aar, sat paa ein Skammel attmed
                    Mor si og kara; Anna og Rakel, dei tvo minste, laag paa Golve og krabba med sine
                    rolege Barnespel. Men han Gunnar sat tett innunder Kòla og smidde
     
     paa noko som skulde verte
                    Karjolsæte.
    </p>
    <p>
     «Hyss, der kjem han Far,» sa han.
    </p>
    <p>
     «Han gjer visst det,» svara Anna letta. «Det var kje
                    fortidleg. Du fær gaa ut og sjaa um Grauten no.»
    </p>
    <p>
     «Eg fær vel det,» sa Marta.
    </p>
    <p>
     «Og so segjer du meg til, naar Eplegryta er ferdig.»
    </p>
    <p>
     «Ja.» Marta sette Rokken fraa seg og rusla aat Kjøken.
    </p>
    <p>
     Smaagjentune stiltra seg etter. Dei var som rædde Far sin i seinare Tid. Stakkars
                    Enok. Gud gjev han hadde fengi snakka med Presten i Dag. Skulde det halde paa
                    lengi som det hadde vori no eit Bìl, kunde det snart gaa gali med
                    han.
    </p>
    <p>
     Gangdøri gjekk upp; Yling og Smelling gjenom heile Huse. Snart steig Enok inn.
                    Tungt og seint; men rolegt. Gudskelov; det
     <pb n="54"/>
     var visst likare i Kveld.
                    Han hadde vel raaka Presten. «Naa; du vart lengi,» sa ho.
    </p>
    <p>
     Han svara kje større. Gjekk burt aat Borde og sette seg; var vel trøytt.
                    «Svært so stormande han er med Vêre,» prøvde ho Anna.
                    – «Guds Vreide ...» sagde han. So vart han sitjande der,
                    still og fortenkt, reint som burtdrøymd. Gud hjelpe oss; det saag kje rart ut
                    enno. Tru ho skulde vaage seg til aa segja noko?
    </p>
    <p>
     Fyrr ho kom seg til med det, reiste han seg og tok til aa skifte Klæde. Men daa
                    Ytreplaggi og Styvlane var av viste det seg, at han vilde leggje seg. Det var
                    eit godt Merke; Anna roa seg att. Gjev han no berre fekk sova.
    </p>
    <p>
     «Vreden din afvend, Herre Gud af Naade!» – sette han i, so
                    ho reint kvakk. Men so hadde han seg uppi Sengi. Som vanleg naar han vilde sova,
                    drog han Dyna yvi Hovude; men ho høyrde at han ynka seg og sukka svært tungt. Ho
                    vaaga seg burt og spurde, um det var noko; spurde ein Gong til, heller høgt.
                    – «Ikkje paa Lìkamen,» mumla det under Dyna. Ho
                    sette seg att; det vart stillare med han.
    </p>
    <p>
     Marta kom med Bòd at Epli
     
     var ferdige; og Anna
                    maatte aat Kjøken. Gunnar tok ho med; han var so glup til aa flysja.
     
    </p>
    <p>
     <pb n="55"/>
     – Men Enok laag og vreid seg under Dyna og hadde vondt i
                    Sjæli.
    </p>
    <p>
     Han hadde tala med Presten, og det hadde hjelpt for ei Stund. Men paa Heimvegen
                    hadde det vorti verre att. «Han skyldig er i Jesu Mord; hans Blod er paa
                    hans Hoved ...» Der var noko med den Syndi til Dauden, som dei ikkje
                    hadde fullt klaart. Dette Orde: «den skal aldrig forlades –
                    hverken i denne Verden eller i den tilkomande,» det var eit Ord, som der
                    maatte vera ei reint serskild Meining med. Presten forklara det nok paa sin
                    Maate; men –. Dessutan, kva Sæt var der paa ein Prest som berre tala av
                    Lærdomen, men ikkje av Anden.
    </p>
    <p>
     Angesten kom i Ridir so harde at han sveita. Den som kunde røma, gøyme seg!
                    «Bjerge falder over os, og Høie skjuler os! – for Lammet og hans
                    Vrede!» – Men rundt um var Gud; og kor ein kom var Gud; stengt,
                    stengt til alle Kantar av Gud; um han kunde fara so snøgt som ein Tanke og gøyme
                    seg ved Enden av Verdi; ja um han vilde røma aat hi Verdi; um han vilde reide si
                    Seng i det utarste Helvite, – – Gud var der, Gud var der; ingin
                    Utveg, ingin einaste trygg Flekk. Napolon laag kje trongare i Kista si enn Enok
                    her; han hivde og kasta seg og totte stundom han maatte kovne.
    </p>
    <p>
     <pb n="56"/>
     Av djupaste Naud ropa han til Gud: um der ikkje endaa kunde vera ei
                    Redning for han? Um ikkje Jesus vilde forbarme seg og gaa i Bøn for han? Han
                    skulde kje beda um aa koma i Himilen. Han venta seg kje Plass i Guds
                    Helgenflokk; berre han fekk staa nedmed Døri ein Stad, berre han fekk gøyme seg
                    burt i ei Kraa, der han var trygg; ja berre Gud vilde taka Blodskuldi fraa han,
                    letta han for denne svære Syndetyngdi, gjeva'n Ro i hans Sjæl og taka
                    burt Angesten, – so fekk han sidan gjera med han kva han vilde. Han
                    skulde vera fornøgd med alt. Men hjelp meg, hjelp meg; lat meg kje gaa under;
                    Herre frels meg, eg forgaar! –
    </p>
    <p>
     – – Det vart so forunderlegt for han; um han var i Lìkamen
                    eller utanfor Lìkamen, det visste han ikkje; men vakin var han. Og han
                    saag – saag ....
    </p>
    <p>
     Himilen var svart som Jord. Djupt der nede susa Have. Alle Skip og Farty vart
                    kasta i Land og sundslegne. Leviatan tumla seg som ein stor Kval, og det stod
                    Eld av Augo hans, og Røyk or Gape. Og ei Røyst utanum og attanum Verdi sagde:
                    «Det er fullbragt.»
    </p>
    <p>
     Daa slog ein svær, tung Eldsloge ut av Himilen i Nord. Og Have koka upp i gul
                    Foss med eit Brak som av mange Tordøn.
     <pb n="57"/>
     Han vart rædd og snudde seg
                    burt; daa slog det Logar ut i Austhimilen og i Fjelli. Vaadalskula brann;
                    Skarefjelle brann; Fjell etter Fjell tok Eld og sprang sund, og ut av botnlause
                    Rìvur og Hòl slog digre gule Logar. Endaa ein Gong snudde han seg
                    burt; daa saag han med vitlaus Rædsle, at det stod Røyk av Have. Ein tett svart
                    Røyk; som naar Raa-Lyng brenn. So slog det ut i ein forfælande Loge, som velte
                    seg mot Skyine som eit ut-rullande Segl. I same Stundi rivna Himilen. Og Jordi
                    vart burte under Føtane hans; men Logane slog ihop yvi han fraa alle Leidir
                    ...
    </p>
    <p>
     Han seig ihop i Inkjevetta og gav eit langt, langt Skrik. Gjenom Eldhave kom
                    Djevelen symjande som ein brun Kval og gapte, gapte. Daa fekk Enok Magt til aa
                    rope paa Jesus. Og i det same hadde han Tak i ei Hand. Det var liksom berre ei
                    Hand. Men i den Handi var der eit Gap som etter ein Nagle. –
    </p>
    <p>
     – Ute i Kjøken høyrde ho Anna eit Skrik so fælt, at kvar Blodsdrope rann i
                    henne ... Og Knéi vart so veike, at ho vilde sige ned. Fleire Rop kom; ho
                    vann seg yvi og kava seg inn; – endaa laag han under Dyna og stunde. Han
                    maatte ha havt ein skræmeleg Draum. Men no var det som det
     <pb n="58"/>
     stilna av
                    att. Ho stod yvi Sengi stiv og rædd; fekk kje upp Mæle; lydde lengi; so forstod
                    ho, at han hadde roa seg til. Ho gjekk ut att. Marta og dei smaae hadde klyngt
                    seg ihop i Stogudøri. «Er han Far sjuk?» spurde Gunnar. –
                    «Eg trur kje det var noko ... med Guds Hjelp.» – Dei gjekk
                    aat Kjøken att, men lét Døri stande. Ho Anna fekk ei Skjelte-Rid og
                    maatte setja seg.
    </p>
    <p>
     Enok laag inne og fekk Naade til aa beda. Han bad paa ein annan Maate enn fyrr.
                    Og han fylltest av eit Von sterkare enn all Djevelens Magt; for no hadde han set
                    Naglegape.
    </p>
    <p>
     Endeleg hadde Gud forbarma seg. No hadde han fengi Svar! – eit Teikn so
                    visst, at han aldri turvte tvìla. Ein uendeleg Fred strøymde inn i hans
                    pinte Bryst. Heile Hugen glødde i Bøn; alt, som i han var, loga i Bøn; Synd,
                    Angest, Tvil og Naud braana og brann upp i denne Straum av Eld; han bad kje med
                    Ord; han bad med sjølve sitt Hjarta.
    </p>
    <p>
     Anden var det som bad i han no, Bøne-Anden, som Gud sende; og det vart ljost i
                    han, og reint, og Hjarta i han mjukna og tinte. Han skaptest um, føddest um;
                    Djevelen slepte Tak etter Tak; Syndi tærdest burt Flekk etter Flekk; den gamle
                    Adam dovna og døydde. Forunderleg godt og trygt fekk han halde fast i den
     <pb n="59"/>
     Frelserhandi som han enno tottest sjaa; og fraa Naglegape strøymde
                    det inn i hans letnande Hjarta eit Hav, eit Djup av Kjærleik og Forsoning.
    </p>
    <p>
     Daa han hadde slutta denne si sæle Bøn, den fysste rette Bøni han nokon Gong
                    hadde bedi, – daa vart det sagt i han so visst og fast som berre ein kann
                    segja eit slikt Ord:
    </p>
    <p>
     «Vær frimodig, min Søn, dine Synder ere dig forladte.»
    </p>
    <p>
     Enok stod upp.
    </p>
    <p>
     Det var fullbragt. I ein Augneblink so lang som eit heilt Liv var det hendt; det
                    store Under var hendt: han var umvend.
    </p>
    <p>
     Fortumla og ør, men so glad som han aldri hadde tenkt han kunde bli, la han seg
                    paa Kne ved Kòla og song. Det var Brorsons Jubelsalme:
    </p>
    <quote>
     <l>
      «Nu har jeg fundet det, jeg grunder
     </l>
     <l>
      mit Salighedens Anker paa...»
     </l>
    </quote>
    <p>
     – Ho Anna stirde halvrædd paa Mannen sin. Han var svært bleik, og Andlite
                    hadde noko ho ikkje rett vilde kjennast med, – ein underleg stiv, liksom
                    burt-rykt Smil; men paa Augo og Kinnar viste det seg at han hadde graati.
    </p>
   </div>
   <div type="chapter">
    <head type="main">
     VII.
    </head>
    <p>
     Aldri hadde han trutt at Live i Gud var so sælt, ikkje um heile Verdi hadde sagt
                    det.
    </p>
    <p>
     Han hadde lesi um Freden som gjekk yvi all Forstand; men det hadde for han vori
                    Ord utan Meining. Aa vera vakt, det hadde han helst tenkt var eit Stræv, ein
                    lagde paa seg til aa sleppe Helvite; den Gleda dei snakka um, denne Vissa og
                    himilske Kvila, det maatte meir vera som ein Draum, noko, dei fekk seg til aa
                    tru, liksom til Trøyst for alt det gode dei laut gjeva upp her i Verdi.
    </p>
    <p>
     Aa, at han ikkje hadde havt betre Vìt. Aa, at han hadde kunna vera so vond
                    med seg sjølv; at han hadde stengt seg ute i so lang ei Tid fraa denne
                    forunderlege Sæla!
    </p>
    <p>
     – No fekk han kjenne og sjaa. Det han ikkje hadde trutt, det fekk han
                    sjølv lìva.
    </p>
    <p>
     Det var større Ting enn han hadde høyrt av nokon Munn eller lesi i nokor Bok; det
                    var det som ikkje lét seg utsegja. Han var alt i Himilen. Han hadde ikkje
                    berre Trui paa
     <pb n="61"/>
     aa vera frelst; han var frelst. All hans Synd var
                    kasta i Have. Aldri skulde ho koma for Dagen meir. Han var som den kvite Ull og
                    den skinande Snø; Jesu Reinleike var hans; Djevelen kunde kje røre han med ein
                    Finger. Og det fylgde ei Glede med, ein Lyst og ein Jubel, og ei unemneleg
                    Trygd; inkje noko i Verdi var so trygt som dette. Alt anna kunde ljuge; alt anna
                    kunde vera Draum; men i dette var der korkje Draum eller Lygn; det var livande
                    Liv; det var Ja og Amen.
    </p>
    <p>
     Her stod han sjølv eit nytt Menneskje, umskapt ved Guds Almagt mot sin eigin
                    Forstand. Det som fyrr var hans Lyst, baud han no imot; det som fyrr syntest
                    Daarskap, var no hans Liv; og istadenfor den Otten og Ufreden, han med si eigi
                    Magt aldri hadde raadt med, kjende han no heile Hjarta sitt fullt av Ljos,
                    Varme, Glede, Kjærleik, Kraft; og kor skulde alt dette vera komi fraa, daa han
                    sjølv ikkje ein Gong kunde ha tenkt det, ja ikkje forstod det enno!
    </p>
    <p>
     Aa Glede yvi Glede, aa himilske Ljos og Trygd! – gjenom Sjæli hans gjekk
                    som Lovsongar. Aa du Daude, kor er Odden din no? Du arme Djevel, kor er no ditt
                    Mod? du hev nok funni den, som kann taumkøyre deg no? – Ja no kann du
                    liggje der og vride deg, du gamle Eiterorm.
    </p>
    <p>
     <pb n="62"/>
     Ein brennande Hug til Orde og Bøni fyllte han; aldri kunde han bli
                    trøytt av aa umgangast Gud; Bøni var hans Andedraatt og Orde hans Mat; hans Mat
                    og Drykk og Leik og Lyst; hans Lengt og stendige Traadom. I Orde var Livsens
                    Ande og Guds Munns Kyss; der fann Sjæli sin Brudgom i Kjærleiks Eld; dei tvo
                    heldt Bryllaup der og vart eitt i brennande Umarming.
    </p>
    <p>
     Fyrr var han utanfyri, naar Velsigningi vart lyst; naar Herren tala til sine, var
                    det aldri til han Enok. No skulde han kje lenger staa utanfyri. No høyrde han
                    til Guds Flokk og kunde taka Orde til seg som dei andre. Alt det fagre og ljose,
                    alt det høge og herlege, alle dei store Signingar og alle søte Kjærleiksord, det
                    var alt til honom. Men Dómar og Vaabønir stod han utanfyri no. Han var
                    kje under Vaabøni lenger, men under Naaden. Aa Jubel; aa Triumf! Og kor vilde
                    kje Orde meir og meir opne seg for han i alle sine Søtleikar og Rikdomar, i alle
                    sine sæle Gaatur og all sin løynde Glans! Han vilde faa symja i Ljos og Liv,
                    kjæte seg i Varme og Sol, svelja og svarme i Guds gode Ting; og han vilde finne
                    Raadir og Hjelp i alle Mot, Trøyst i all Sorg, Lækjedom mot alle Mein,
                    Upplysning i all Tvil, Bot mot all Brest, Kvild for alt Kav, Livd mot alle
                    Stormar. Guds Ord var hans Heim, hans Bu
     <pb n="63"/>
     og hans Borg, hans Tempel
                    og Tun, hans Lysthus og Paradis. Men naar dei vonde Dagane kom og Sattan sette
                    inn, daa vilde Orde vera hans Vaapenbu og Festning. Der vilde han finne baade
                    Sverd og Skjold, baade Boge og Pil, og Styrken med; men fysst og sist vilde han
                    finne det som heldt naar alt glapp: den sterke Handi med Naglegape.
    </p>
    <p>
     Og slik ein barnsleg Hug han hadde fengi til aa gjera Guds Vilje! Det hadde vorti
                    hans Liv no; han kunde kje trivast utan det. Han fortente kje noko med det, men
                    likevel –; um han so skulde koma til Helvite for det, han vilde gjera
                    Guds Vilje endaa. I smaatt som i stort; i kvar ringaste Ting. Han tenkte kje paa
                    anna no enn aa finne ut kva han Far der uppe helst kunde vilja.
    </p>
    <p>
     Han stod upp um Morgonen Klokka fem; me skulde kje leta oss og kjæle for Kjøte.
                    Gunnar au maatte upp, med alt det han grét og ille lét, og endaa
                    Mor hans bad for han; inga Avgudsdyrking no; og inga Kjæling og Bløyting!
                    – Men Serina hadde fengi Kregda,
     
     so ho slapp;
                    alltid skulde det gange so godt for henne. So vart Dagen vigd med Song og Bøn.
                    Drengen og Gjenta laut og vera med; Enok var Husfar og andsvarleg for deim alle.
                    Men han fekk dei kje til aa leggje seg paa Kne.
     <pb n="64"/>
     Ho Anna slapp au; ho
                    var so langt paa Vegen med det femte. Men Gunnar maatte til, endaa han vreid seg
                    stygt. So las Enok Bøni av den «aandelige Kjæde.»
    </p>
    <p>
     Etter Bøni fekk dei seg Mat. Og ved Matborde skulde det vera stilt; me skulde
                    hava Vyrdnad for Gud og Gaavune hans. Og me skulde tenkje paa, at Gud sjølv var
                    tilstades, so me ikkje vanhelga Maaltidi hans med Tøv og Tattl.
     
     Fyri og etter Maten Bøn og eit Salmevers.
    </p>
    <p>
     So gjekk Enok til Arbeide sitt full av Annhug
     
     og
                    Glede.
    </p>
    <p>
     Arbeide hadde vorti som nytt for han no. Det var kje lenger Trældom og Slit og
                    Sut for Mammon; det var Gudsteneste.
    </p>
    <p>
     For Livsens Naudturft vilde Herren syte. Ikkje for den Skuld arbeidde me. Me
                    arbeidde fordi Gud vilde at me skulde arbeide.
    </p>
    <p>
     Ein herleg Tanke var dette: at me i sjølve vaart Kvardagsstræv kunde dyrke Gud.
                    Enok var Guds Tenar, um han so stod i Mỳkdungen. Det ringaste Arbeide var
                    likso heilagt som Bøn og Song; Gud hadde fyrisett oss det; det var hans Arbeid.
                    Og no tvìla kje Enok um Signingi lenger; skulde kje Gud vilja signe sitt
                    eigi Verk?
    </p>
    <p>
     Ein Morgon gjekk han rundt i Løu og
     <pb n="65"/>
     Fjos, i Kjeldar og paa Loft og
                    all Stad, og heldt for seg sjølv ei serskild Høgtid.
    </p>
    <p>
     Aandi hadde lært han aa sjaa, at det var ikkje hans, det som her var. Eigaren var
                    han Far i Himilen. Og han sagde fraa seg i sitt Hjarta Eigedomen til alt.
                    «Deg, Herre, høyrer Jorden til, og all dens Fylde!»
    </p>
    <p>
     Sjølv var han berre Brukar, Laanar, Forvaltar. Og han bad um Naade til aa faa
                    vera ein trugin Forvaltar. «Lat Sattan aldri faa forføre meg, so eg
                    segjer noko av dette aa vera mitt eige! Lat meg brùka det alt etter din
                    Vilje og til di Ære, so at du ein Gong kann segja til meg: 'Du gode og
                    trugne Tenar, du hev vori tro over lidet; eg vil sætte deg over meget; gak ind
                    til din Herres Glæde!'»
    </p>
    <p>
     Men enno var han kje ferdig. Det sværaste var att. Stod der kje at me skulde
                    forsaka «alt det som var oss kjært i Verdi,» so Guds Vilje kunde
                    hava Framgang i oss?
    </p>
    <p>
     Han sagde fraa seg Kone, Born, Skyldfolk, Venir; ingin annan Kjærleik vilde han
                    hava til deim enn den som Jesus kravde, den aandelege Kjærleiken, som berre
                    tenkte paa aa frelse Sjæline.
    </p>
    <p>
     So randsaka han seg sjølv og sitt Hus, kva meir der kunde vera aa ofre.
    </p>
    <p>
     Han fann Tòbakkje; det kasta han paa Elden. Men der maatte vera meir.
    </p>
    <p>
     <pb n="66"/>
     Han forsvor alle Gjestebod og all Moro; aldri vilde han smaka ein
                    Dram, aldri høyre Felelaat, aldri tala med Folk utan um Aalvors Ting, og aldri
                    lesa verdslege Bøkar.
    </p>
    <p>
     Forteljingar og Skildringar fraa Ferdir og framande Land, det hadde fyrr vori
                    hans beste Tidtrøyt. Baade Kveldar og Sundagar hadde han sìti med slikt
                    Vas, og Djevelen hadde havt ei god Hjelp i denne Lestren til aa halde han burte
                    fraa Herren. Han granska Bokhylla si og fann tvo Bøkar fraa si Skulemeistartid,
                    som skulde paa Elden: «Erindringer fra en Reise i Sibirien», og
                    «Snorre Sturlesøns norske Kongers Sagaer». So fann han
                    «Gjest Baardsøns Levnetsbeskrivelse»; ja; den handla um ein Syndar
                    som var komin til Ettertanke; – den fekk han vel spara. Ein Aargang av
                    «Almuvennen»; paa Elden med den. «Skilling-Magazin»
                    ... den høyrde Boksamlingi til, og skulde dit inn att, so snart det vart Preike.
                    Sistpaa fann han nokre Avisblad fraa seinare Tid; dei sende han til han Per der
                    nord med den Fraasegni, at han vilde kje hava Bladi lenger.
    </p>
    <p>
     Bøkane bar han aat Kjøken og vilde leggje dei paa Skorsteinen. Anna kvakk;
                    «vil du brenna dei dyre Bøkane?» – Ho hadde sét paa
                    Mannen sin med halvrædde Augo i heile Dag. Daa var det som han umraadde seg.
     <pb n="67"/>
     Det vart til det at han gjekk paa Lofte med Bøkane og hivde dei ned
                    i Rapekista.
    </p>
    <p>
     Paa Lofte hekk nokre gamle Skinnklæde som han fekk Auga paa; daa vakna ein ny
                    Tanke i han.
    </p>
    <p>
     Han saag nedetter seg: desse Klædi han gjekk i, dei var mest nye. Alltid hadde
                    han havt det med det; innbilte seg, at han var ein berleg Kar; vilde gjerne
                    gange hamslegt klædd, sjaa godt ut; – Øienslyst, Faafengd, den gamle
                    Adam. Burt med slikt Fjas og syndig Lyst. Han skifte paa seg Skinnklædi.
    </p>
    <p>
     Brøkane var uppkròpne og stutte med store Krokekne; Kufta for lita og bøtt
                    og skral; men det skulde kannhende ikkje vera godt nok aat denne
                    Syndelìkam? Ei lita rund Skinnluve med Skyggje og svart Saudskinnskant
                    fann han og sette paa Hovude. Ned i Gangen stod eit Par Tresko; dei kunde kje
                    heller freiste til Faafengd, tenkte han. Og han bytte dei paa seg.
    </p>
    <p>
     Daa kjende han seg so god og glad. I desse Klædi var han liksom endaa meir trygg
                    mot Sattans Aalaup.
    </p>
    <p>
     Ho Anna kom or Kjøken i det same; kvakk so ho kvitna; kva var dette for ein Fant?
                    – So var det han Enok. «Men i Jøssu Nam, kva er det, du finn
                    paa?!» – «Du skal ikke tage Herrens din Guds Navn
                    forfængelig,» sagde han.
    </p>
    <p>
     <pb n="68"/>
     «Du vil vel kje gaa ut i den Bunaden der?» –
                    «Veit du kje at Gud gjorde Adam og hans Hustru Kjortler av Skinn og
                    iførte dem? – so er vel Skinn godt nok aat oss au, tenkjer eg.»
                    Han klakka i Veg paa sine Treskor, og det frasa og skraava i dei gamle
                    Skinnbrøkane.
     <emph>
      Var
     </emph>
     han galin? – –
    </p>
    <p>
     – Heile Huse vart umstellt. Anna maatte gjeva etter, Stìg for
                    Stìg. Kvart Paafynster han kom med var «Guds Vilje»; og til
                    alle Motlegg svara han med Bibelspraak. Det hadde alltid fylgt Age med han Enok;
                    men no vart det meir: det vart Rædsle. Ho kunde kje hjelpe det; ho var rædd han.
                    Han var som forgjord. Det han sagde kom som or ei onnor Verd; vanleg Tale og
                    Manns Meining kunde kje naa han lenger. Og under hans kvite Augo og stive kalde
                    Andlit vart ho som klumsa, magtlaus og raadlaus som ho skulde tala til ein Vegg.
                    Stundom gav ho seg yvi og grét; men Graat beit kje paa han meir enn
                    Grunnar.
    </p>
    <p>
     «Denne Graaten din,» sa han, «viser nettupp at Gud vil det
                    so. Naar Gud vil noko, so græt alltid Kjøte. 'Kjødets Sans er Fiendskap
                    mot Gud'. 'Aanden begjærer imot Kjødet og Kjødet imot
                    Aanden.'»
    </p>
    <p>
     Han blanda seg inn i dei argaste Smaating. For Gud gjaldt kje vaart
                    «stort» og
     <pb n="69"/>
     «smaatt»; alt var smaatt for
                    honom; og alt kunde vera stort; han spurde berre etter Hjarta vaart, han;
                    «skikker eder ikkje lige med denne Verden.» Og i Striden mot
                    Djevelen galdt det kje minst aa gjeva Agt paa dei «smaae
                    Ting».
    </p>
    <p>
     Alt skulde gange ut paa aa «fornegte oss sjølve». «Korsfæste
                    Kjødet med Lyster og Begjæringar.» Agta oss for «Fraadseri og
                    Drukkenskap»; segja fraa oss alt som høyrde til «Øienslyst,
                    Kjødslyst og eit hoffærdigt Levnet». Aldri gjøde oss med feit eller sterk
                    Mat, og ikkje eggje Gomane vaare med mange Slag eller med kunstig Tillaging. Det
                    skrinnaste og magraste som Gud gav, var endaa for godt aat denne Ormeposen vaar,
                    dette Syndebøle, som me kalla Kroppen. Helse og Kraft vilde Gud gjeva oss naar
                    me bad; me skulde kje ha Magti i Matfate liksom Grisen. Varm Mat skulde det vera
                    ein Gong um Dagen, men um Sundagen ingin Gong; det skulde vera Kviledag daa, i
                    Kjøken som i Stogo.
    </p>
    <p>
     Og so skulde me vera nøgde med det som Gud gav oss. Det som vaks paa vaar eigin
                    Grunn skulde vera oss baade nok og godt nok. Aldri kjæle for Kjøte med Kaupemat.
                    Og denne Kaffidrikkingi som Folk tok til med i seinare Tid skulde me serleg
                    halde oss ifraa. Hadde det vori Guds Vilje at me skulde drikke
     <pb n="70"/>
     Kaffi, so hadde han lati Kaffien vekse i vaart eigi Land.
    </p>
    <p>
     I Klæde og Husbunad skulde me brùka same Maaten. Kaupety var Faafengd og
                    Augnelyst. Likso gali var det aa setja Fargar paa Ty eller Ting; dei
                    Lìtine Gud hadde sett, skulde vera oss vene nok, og me skulde kje vilja
                    rette paa hans Arbeid. Vilde me kje gange kvitklædde, so kunde me halde svarte
                    Sauir og veva Ty av den Ulli som dei gav. Og elles kunde me gange i Skinn, som
                    var den Bunaden Gud serleg hadde gjort aat oss.
    </p>
    <p>
     I Huse skulde me halde Orden og god Skikk; Gud var ein Ordens Gud og lika kje
                    Sumling. Mat millom Maali vilde han kje vìta av; Borni skulde kje heller
                    eta til andre Tidir enn dei vanlege. Dei skulde hava Vyrdnad for Guds Gaavur,
                    dei au. Med Sanning og i alle Maatar vilde Enok kunne segja som Gideon:
                    «Eg og mitt Hus, me vil tjene Herren!» –
    </p>
    <p>
     Ho Anna gav upp aa stridast med han. Det kunde ikkje nytte; den Ridi han no hadde
                    fengi, maatte gange yvi av seg sjølv. Ho fekk heller freiste aa jamne paa det
                    verste i Løyndom; den fekk brùka Vìt som Vìte hadde. Endaa
                    godt, so lengi han ikkje læste ned for henne og tok Lyklane ...
    </p>
    <p>
     <pb n="71"/>
     Det skulde nokon ha sagt henne dette, daa ho flutte til Haave
                    Gardmannskòne i Ungdomens Tid! Aa ja, ja; Verdi hadde nok for oss alle.
                    Berre det ikkje gjekk gali med Vìte hans Enok!
    </p>
   </div>
   <div type="chapter">
    <head type="main">
     VIII.
    </head>
    <p>
     Det vart stilt i Huse.
    </p>
    <p>
     Hans var flutt; ho Marta vilde flytja so snart ho slapp til; alle gjekk og sturde
                    og tagde. Men Treskorne hans Enok klakka og banka Huse rundt snart her og snart
                    der, og det tasla og skraava i Skinnbrøkane hans som Kviskring i Kræane. Det
                    saag ofte ut som han gjekk paa Lur; ein visste aldri rett kor ein hadde han.
    </p>
    <p>
     Ute song Nordvesten sin tunge Song. Det braut i Novine og blistra i Karmane.
                    Lufti var graa av Snø som dreiv; og Jordi laag frosi og stiv og daud, med svarte
                    Flekkir og skitne Fennar.
    </p>
    <p>
     Folk var mest aldri aa sjaa. Det var som dei var rædde. Ymse Segnir gjekk vel i
                    Bygdine no um han Enok Ut-Haave. Av Gardsfolk kom det kje andre enn han Per der
                    nord; han hadde nok og fengi som ein Kvekk i seg av det, som hende her i Haust
                    med han Napolon.
     <pb n="73"/>
     Men det dovna snart av att med Heilagdomen hans
                    Per; og so vart han au burte. Det kunde vera soleis stundom, at ho Anna var glad
                    berre det kom eit Legde-Menneskje til Hus, ja um det so var Fantar; det var daa
                    eit Umskifte. Litegrand Drøs vart det gjerne au, so vidt ein fekk høyre Manna
                    Maal og ikkje stødt sat nedtyngd av denne Stilla.
    </p>
    <p>
     Gamle Legde-Guri vart til stor Hjelp; ho hadde fengi det godt for seg i seinare
                    Tid og kunde røda med han Enok. Skral var ho, sjukleg og einøygd og halt; men
                    endaa var der Vìt i henne; og mang ei lang Skoming og mang ein seig Kveld
                    fekk ho til aa gange i Samtale med han Enok um Blode og dei fem Saari, eller um
                    Sattan og dei høge Freistingar; stundom antrast dei au. Det kunde vera vent aa
                    høyre paa sùmetider; og Guri sa Enok Ting, som han kunde hava godt av;
                    serleg um det at han «brydde seg med for mange Ting». «Kun
                    ét er fornøden!» – smilte Legde-Guri.
    </p>
    <p>
     Ein hende Gong kunde det koma ein av dei gamle Hauge-Venine; daa vart det svært
                    gildt. Dei hadde ein mildare Maate enn han Enok, og ho meinte han maatte hava
                    godt av aa røda med deim. Elles kom dei godt til Lags med han. Han var nok vel
                    strid i sùmt, totte dei, helst i Smaating; Gud kravde kje slikt av oss;
                    og det kunde føre til Sjølvrettferd
     <pb n="74"/>
     og Farisæardom. Men Enok greidde
                    seg. Det hadde vorti hans Hug no, sagde han, aa lata Gud raa i alt; og
                    «derpaa skulle vi vide, at vi kjende Gud, at me holde hans Bud!»
                    Daa sukka dei gamle og sagde: «du er høgt benaada, Enok. Men du maa ikkje
                    vera for trygg!»
    </p>
    <p>
     Ein Laurdagskveld kom Lars Danielsen fraa Nese. Daa fekk ho Anna slik ei god Von.
                    Kunde den Mannen faa Tak paa han Enok, so vilde visst mangt besne. For Lars var
                    upplyst og klok, attaat han var gudeleg. So var der og slikt eit godt og lindt
                    Lag med han, og han hadde ei serskild Gaave til aa stelle seg med Folk. Han og
                    Enok striddest mykje, og tokst heller hardt um sùme Ting, serleg um den
                    «evangeliske Frihed»; Lars heldt fyri at Enok gjorde Evangelie for
                    mykje til Lov; og det vilde kje Enok høyre. Men i Grunnen samdest dei godt. Det
                    var berre ein Ting som galdt for deim baae: «Jesus Kristus og ham
                    korsfesta.» Og naar ein samdest um det, kunde ein godt bera yvi med
                    kvarandre i mindre Ting; «hvo som æder, foragte ikke den, som ikkje
                    æder,» sagde Paulus. Dei heldt Bøn saman um Sundags Morgonen; og Anna
                    totte det saag reint godt ut.
    </p>
    <p>
     Men endaa vart dei Uvenir fyrr dei skildest.
    </p>
    <p>
     Enok vilde kje laane Lars Hus til Uppbyggelsar. At Lars vitna «for sin
                    Bror, naar
     <pb n="75"/>
     han møttest med han paa Vegen», det var rett nok
                    og godt; men tala Guds Ord i Forsamlingi, det hadde ingin Rett til utan dei som
                    av Gud var innsette til det. Gud var ein Ordens Gud; han hadde sett kvar i sitt
                    Kall og vilde at me skulde tena han der; han brydde seg kje um sjølvbedin
                    Dyrknad. «Om vi have en Tjeneste, daa lad os tage vare paa
                    Tjenesten», skreiv Paulus. Striden vart hard; og det fall djerve Ord.
                    «Du maa kje tru anna», sa Enok, «enn at eg au hev vori
                    freista til aa fara um og halda Uppbyggelsar; Kjøte freista meg sterkt ei Stund;
                    for der var Æra aa vinna med det, og maklege Dagar» (Lars kremta og
                    raudna); «men eg spurde meg fyri i Guds Ord; og der fekk eg tydeleg
                    Upplysning. Naar du uppkastar deg sjølv til Lærar, sa Aandi til meg, so forsømer
                    du for det fysste ditt eigi Kall; men du gjer det som verre er: du lastar Gud.
                    Du segjer liksom til Gud, at han ikkje hev gjevi oss Lærarar nok; eller gode
                    Lærarar nok; at han ikkje hev stelt det godt nok aat oss, so at du tykkjest
                    maatta hjelpa 'n; men det er aandeleg Hofferdigheit, Lars, og
                    Synd.» Lars forsvara seg baade kvasst og godt; han hadde Kalle av Aandi,
                    um han ikkje hadde det ytre; mange var Leigesveinar, um dei aldri so mykje hadde
                    Kongebrev ... Men Enok gav seg ikkje. «De Myndigheder, som ere, er
                    forordna av Gud!
     <pb n="76"/>
     – Og me skal kje setja oss imot Guds
                    Forordning, um me aldri so mykje tykkjest ha «Kall» til det; det
                    Kalle er kje av Gud; det kann likso godt vera av Kjøte.» Dei skildest med
                    Bønir til Gud um Upplysning for kvarandre, og Lars var heller raud i Andlite daa
                    han gjekk. –
    </p>
    <p>
     – Dei einaste Dagane ein kunde hava det paa vanleg Folkevis, var naar han
                    Enok var burte.
    </p>
    <p>
     Ein Dag var han paa Aase i Fatig-Kommissionen; og endaa Kvinnfolki hadde
                    Klædevask, og endaa Gunnar maatte liggje i Kjeldaren og pìla rotne
                    Jordeple, vart det mest som Høgtid i Huse. God Mat vanka der, og Drøs og Laatt;
                    men Gunnar pìla ei halv Bytte Eple i rivande Hast og sette seg so til i
                    Kammerse med Karjolen sin, som han aldri fekk arbeide paa no, sidan han Far vart
                    soleis.
    </p>
    <p>
     Det var eit raatt, kaldt Vêr; Snøen fall blaut og tung, og Lufti var sur
                    og uhugleg. Ein Kopp Kaffi skulde smaka godt no; og ho Anna hadde att litegrand
                    fraa fyrr; det maatte ho daa ha Lov til aa brùka. Elles kom kje han Enok
                    heim fyrr i Kveld. Og Gjenta var van med ein Kopp Kaffi paa Vaskedagar. Snart
                    stod Huse fullt av frisk, god Kaffidaam, og Kvinnfolki vart so blide og glade,
                    at det baade lyste og lo av deim.
    </p>
    <p>
     <pb n="77"/>
     Men um det var eit Hende eller det var Fanteskap: daa Kjelen koka som
                    best, kom han att, han Enok.
    </p>
    <p>
     Ho høyrde han i Gangen og kvakk so ho fekk vondt. Kjelen av Kroken og burtunder
                    Benken; Hjarta hamra og Øyro song ... so gjekk Døri upp; og Enok stod der.
    </p>
    <p>
     – – Berre stod der.
    </p>
    <p>
     Ei fæl Rædsle var det som fylgde han; ho hadde kje gjort noko vondt, og endaa
                    vart ho som lam; Stiringi hans kjende ho i Ryggen. Og det vart svart og stilt
                    ikring henne som fyri eit Uvêr.
    </p>
    <p>
     «Er det paa den Maaten du er Mannen underdanig ... ligesom Herren»,
                    kom det seint og kaldt.
    </p>
    <p>
     Eit innvondt, tungt Sinne koka upp i henne, og ho fann det ho skulde svara
                    –:
    </p>
    <p>
     «Det var vel kje Meiningi at eg skulde kasta ut den Kaffien som var
                    att?» Ho stod med Ryggen til han og studde seg innaat Benken.
    </p>
    <p>
     «No skal du kje gjera Hjarta ditt til ei Røvarkula, Anna. Du visste godt
                    at eg vilde kje dette. Det var difor du vilde lura deg til med det naar eg var
                    burte. Men der er ein som ser alt; og han stelte det so, at eg kom yvi deg. No
                    kann du lata det vera deg ein Lærdom til ein annan Gong. Noko Kaffislabberas
     <pb n="78"/>
     skal der kje vera i mitt Hus; og vil du kje sjølv slaa ut dette
                    Brennvatne, so skal eg gjera det.» Han kom nærare.
    </p>
    <p>
     «Slaa ut – Guds Gaavur!» ho laut setja seg beint ned. Ho
                    hadde aldri høyrt so fælt. Dei Augo ho sette paa han var so skræmde, at han vart
                    mest uroleg.
    </p>
    <p>
     «Hadde det endaa vore Brennevin!» heldt ho fram. «Men eg hev
                    daa so mange Gongir havt godt av ein Dròpe Kaffi, helst naar eg hadde
                    denne Verken under Bringa; – og det ser nok ut til, at den skal ... faa
                    halda paa ...» ho kava med Graaten.
    </p>
    <p>
     – «Er du sjuk, so skal du beda Gud um Hjelp; det er han som
                    straffar deg for Syndine dine.»
    </p>
    <p>
     «Eg tenkte me skulde brùka dei Raadine han hev gjevi oss,
                    eg», hiksta ho.
    </p>
    <p>
     «Beder for kvarandre og bekjender Synderne for kvarandre, at I kunne
                    læges, stend der.»
    </p>
    <p>
     Men no skulde han ha det; ho var so harm, ho vyrde inginting –:
    </p>
    <p>
     «Eg visste kje anna enn at eg au skulde ha eit Ord aa seia her i Huse. Eg
                    kom daa kje so naki til Gards. Men» ... skræmd av sitt eigi Mod skunda ho
                    seg aa falle av att. «Naar der aldri skal vera Fred aa faa, so ... fær du
                    vel truga deg fram i alt; du veit, eg er
     <pb n="79"/>
     berre eit stakkars
                    Kvinnfolk og ... hev ingin til aa ... forsvara meg ...» Graaten kom;
                    – «og naar det er so ... at du ikkje timest til aa ... unna meg so
                    mykje ....»
    </p>
    <p>
     «Der maa vera reint noko Djevelskap i denne Kaffien, naar han kan vera so
                    kjær for Kjøt og Blod. Dess gladare skulde du ofra han, – liksom eg ofra
                    Tòbakkje.»
    </p>
    <p>
     Han kom fram og tok Kjelen; gjekk so aat Bakdøri.
    </p>
    <p>
     «Ja spøkjer kje dette for einkvart –!» ropa ho rædd.
                    «Det kann koma den Dagen, daa du vert so fatig at du lyt beda um ein Kopp
                    Kaffi for Guds Skuld!»
    </p>
    <p>
     – «Eg og alt mitt er i Guds Hand,» sagde han, mest skræmd.
                    So gjekk han ut og slog Kaffien paa Dungen.
    </p>
    <p>
     Daa han kom inn att, var ho Anna i Seng. Han forstod nok kva det var: ho vilde
                    paa si Kvinnfolkvis skræme seg fram; men han fekk gange Guds Veg han, so gjekk
                    det vel yvi. «Kor er han Gunnar?» spurde han.
    </p>
    <p>
     «– Eg totte du jaga han aat Kjeldaren i Dag», sukka ho
                    innvondt.
    </p>
    <p>
     I det same rørde Gunnar paa seg ut i Kammerse. Han munde ha høyrt det. Stakkaren
                    hadde kje tort lìda seg heile Tidi sidan Far hans kom; no fekk vel han og
                    svide. Ho breidde Dyna yvi seg og vilde kje høyre meir.
    </p>
    <p>
     <pb n="80"/>
     Men daa Gunnar fekk Ris uti Kjøken, skreik han so jammerleg at det
                    nytta kje korkje Dyne eller Dott. Ho høyrde alt; og det skar i henne som med
                    Knivar. Ho fekk ei Skjelterid so ho vart mest rædd; krabba upp i Sengeskaape og
                    tok Hoffmannsdropar. Men daa Enok kom inn, fekk ho segja han eit Ord so
                    brennande, at det gjorde henne godt langt inn: «du fær be' Marta
                    koma upp; eg kann maatta ha Bod etter Jordmori!» –
    </p>
    <p>
     Og Gudskjelov; ho saag at det gjekk i han Enok. –
    </p>
    <p>
     – Men Gunnar laag i den svarte Eplekjeldaren og harma seg paa Far sin og
                    grét.
    </p>
    <p>
     Aldri fekk han den Karjolen ferdig! Men det laut bli ei Raad lel. Han fekk
                    arbeide um Sundagen.
    </p>
    <p>
     Annan-kvar Sundag var det Preike i Aasekyrkja; daa gjekk han Far dit, og so var
                    Gunnar fri. Det var berre den skarve Leksa; men den fekk han heller lesa paa um
                    Laurdagskvelden.
    </p>
    <p>
     Men daa næste Preike-Sundagen kom, fortalde Enok, at han vilde slutte med
                    Kyrkjegonga.
    </p>
    <p>
     Han hadde ingin Vanvyrdnad for Embætte; det var ikkje det. Og han visste at Orde
                    var like godt for di um det vart forkynt av eit Verdensbarn. Men Gud vilde at
                    han skulde
     <pb n="81"/>
     vera Prest i sitt Hus. Til Kyrkja kunde han kje faa alle
                    med; og naar han gjekk burt, var han rædd det gjekk ymist med Gudstenesta heime;
                    dermed fekk han halde seg til Husar sjølv, so at ingin av hans skulde vante
                    Næring for Sjæli.
    </p>
    <p>
     Gunnar grein av Sinne; so tok Graaten han. Og han fekk Ris so han mest vilde
                    kikna. Dermed var den Voni sløkt. Og Sundagen vart den verste Dagen i
                    Vìka.
    </p>
    <p>
     – Men for Enok var det den sælaste.
    </p>
    <p>
     Daa fekk han forlyste seg i Orde fraa Morgon til Kveld, reint som svire i Orde og
                    Naaden. Gud førde han paa sine grønaste Beite og til dei klaaraste Kjeldur; han
                    fekk feite seg som Øyk i Eng og solke seg som Barn i ein Solbakke.
    </p>
    <p>
     Fraa Buakammerse vart det grøne Borde flutt inn; det skulde vera aandelegt
                    Matbord, liksom det raude Borde var Matbord for Lìkamen. Leseborde vart
                    sett millom Vindaugo under Spegilen, so der kunde vera ljost; Matborde maatte
                    nedi Myrkekroken 'med Døri. So stod Enok ved Leseborde og var Prest i
                    sitt Hus, og Andlite smilte med sin himilske Smil; og Munnen svelgde og smatta
                    som i Vellyst.
    </p>
    <p>
     Aa, kor godt og trygt det var aa vera her saman med Jesus i den søtaste Kjærleiks
     <pb n="82"/>
     Umgang. So kunde det gjerne storme der ute; og Himilen kunde
                    gjerne vera graa og kald. Og naar dei svarte Tréi der ute susa og skreik
                    um Vinter og Daude og all Tings Faafengd, so kunde me herinne svara med
                    Fagnarop; kva skilde det oss um Verdi var kald, naar me hadde Soli og Ljose midt
                    ibland oss?
    </p>
    <p>
     Men i Skùmingi, naar han ikkje saag lenger, sette han seg ned og rødde um
                    Gud. Fortalde kor godt han hadde det no, og kor vondt han hadde havt det fyrr;
                    forklaara kva Gud hadde synt han og lært han sidan sist; tok uppatt fraa
                    Tekstine slikt som han hadde merkt seg iser, og gjorde Tilmaatingar av det paa
                    deim som var til Stades. Ho Anna kjende ofte at det var henne det galdt; han
                    Gunnar fekk sitt kvar Gong, han; og var Marta inne, so var der eitkvart aat
                    henne au, mest for di at ho gjekk paa Garden um Sundagen istadenfor aa vera inne
                    aa tena Herren.
    </p>
    <p>
     Gunnar var reint raadlaus i Fyrstningi. Alltid laut han sitja inne og høyre paa;
                    men so sovna han, og daa fekk han Ris. Sidan laut han staa ved Borde, naar Far
                    hans las, um han daa kunde halde seg vakin. Det hjelpte eitgrand. Men Johan
                    Arndt var uendeleg. Der var «syv væsentlige Stykker, som hørte med til
                    den sande Kristendom,» og um Gunnar stræva aldri so hardt, so klara han
     <pb n="83"/>
     seg kje lenger enn til midt uti det tridje. Endaa stræva han ei
                    Stund; stræva; stræva; reiv seg i Augo; tenkte paa Rise; «men dette er
                    Troens sande Fundament og Grund ... og ingen kan komme til Gud uden en sand
                    Erkjend ...» Rise, Rise; «thi der er ikke Salighed i nogen anden,
                    ei heller er der noget Navn ...» Gunnar dubba. Dubba og skvatt uppatt;
                    dubba ... og skvatt uppatt. Dub–ba ... og sov. Aah!! – vakna av
                    ein Smell; det gjekk kvitt for han, Skodd; uf, der var han Far; – Rise;
                    han maatte vakne.
    </p>
    <p>
     Men han fann ein Utveg tilslutt likevel. Det gjekk betre naar han ikkje høyrde
                    det Slag paa han Far, men berre tenkte paa Karjolen. Korleis Karjolen skulde
                    vera; korleis han vilde gjera det og det; kor han skulde faa Maaling ifraa, og
                    kva Maaling der skulde vera paa kvar Ting. Dette tamde han seg upp i etterkvart,
                    so det stundom mest vart likso gildt som han skulde havt Karjolen for seg. Sidan
                    fann han paa meir, bygde Kvernhus, gjorde seg Baatar, tenkte ut ei Greide som
                    han skulde kunne gange paa Vatn med; tilslutt vart denne Tankeleiken so gild at
                    han dreiv 'n til andre Tider au, og ikkje berre um Sundagen. Men
                    harmelegt var det aa sjaa, at ho Serina skulde hava det so godt; ho lurde seg
                    berre attum Stolen til Mor si ho, naar han
     <pb n="84"/>
     Far las; og der sat ho og
                    blunda og sov so mykje ho vilde. –
    </p>
    <p>
     – Enok skỳna at her vart nok Strid. Men han fekk berre vera glad.
                    Ein Jesu Fylgjesvein skulde hava Strid i Verdi.
    </p>
    <p>
     Og han skulde nok vinne; for no hadde han Hjelp. Hjarta henner Anna bøygdest nok
                    naar Tidi kom, og Borni var han heller ikkje rædd for. Dertil bar han deim for
                    trutt fram for Gud, og lét Anden verke paa deim gjenom Orde seint og
                    tidleg. Og um Gud kannhende vilde prøve han ei Stund, so skulde han kje tapa
                    Tòlmode. Med Gunnar var det verst; den gamle Adam var svært sterk i
                    honom; men Gud vilde nok hjelpe. Og so hadde han gjevi oss ei herleg Gaave i det
                    mjuke, kvasse Bjørkeris. Aa, for ei sæl Stund det skulde verte, naar han ein
                    Gong kunde segja med Gideon: her er eg, Herre, og alle dei du hev gjevi meg!
    </p>
    <p>
     Verdi vilde spotte og læ, og Folk vilde tru han var galin; men aa bli hædd og
                    spotta for Jesu Skuld var det sælaste av alt. Og som Arndt sagde: di meir ein
                    vart hædd av Heimsens Born, di vissare kunde ein vera um sin Kristendom. Det kom
                    nok den Dagen, naar han kunde læ og dei laut graate.
    </p>
    <p>
     Den verste Striden fekk han vel med seg sjølv. Um han fekk vera paa Tabor no,
     <pb n="85"/>
     so maatte han kje tru at
     <emph>
      det
     </emph>
     skulde vara æveleg.
    </p>
    <p>
     Han visste kor han var veikast, og kor Sattan vilde setja inn; Elsk til Verdi og
                    Sorg for Næring hadde alltid vori hans Kjælesynd. Her var det daa det galdt um
                    aa vera paa Vakt. I sitt Hjarta hadde han sagt Verdi fraa seg; no galdt det aa
                    trengje ho ut or Tankar og Hug, so ho ikkje skulde snikje seg innpaa han att.
                    Vaka og beda; vaka og beda; syvjast han aldri so lite, kunde Fienden snart faa
                    eit Tak.
    </p>
    <p>
     Han bad til Gud um eit sterkt Ord til aa stengje Verdi fraa seg med; og daa han
                    ein Dag i desse Tankar slog upp Bibelen, fall Augo hans paa det Jessu Ord:
                    «Sørger ikke for den Dag i Morgen.»
    </p>
    <p>
     Der var Orde. Han lyfte Augo til Himilen og takka Gud. Med det Orde kunde han
                    stengje Verdi fraa seg som med ein Koparmur.
    </p>
    <p>
     Ikkje tenkje lenger enn han saag; lìva heilt med Gud i den Stundi han
                    aatte; det var Tingen. So snart det kom ein Tanke paa «sidan», ei
                    Sut for Framtidi, ein Draum um komande Ting, – «sørger ikke for
                    den Dag i Morgen!» vilde han segja til seg sjølv, og Sattans Kunstir
                    vilde brotne.
    </p>
    <p>
     Han vart vaat i Augo av Glede og Takk. Kva hadde det paa seg aa slaast med Satan,
     <pb n="86"/>
     naar Gud sjølv gav han si fulle Rustning! For ein Rikdom av
                    Styrke og Kraft der laag i kvart minste Guds Ord, berre ein hadde Andens
                    upplatne Augo til aa sjaa med!
    </p>
    <p>
     – Og Enok vandra i Ljose. Han slog ein Bøne-Ring um dette
                    «her» og «no», og livde med Gud i Augneblinken. Daa
                    var det som alle jordiske Tyngdir og Sutir lyftest av. Han sat gøymd i Gud som
                    inni ei Skjoldborg.
    </p>
    <p>
     Alt som ikkje tydeleg var Guds Vilje vart uhuglegt. I uklaare Tilfelle gjorde han
                    det som baud mest imot for Kjøt og Blod; daa kom han Guds Vilje nærast. Og Andi
                    vitna daa med han, at han var paa rett Veg. Men var han veik og gjorde etter
                    Kjøte, vart han strakst uklaar i Samvite. Det kom som Skyir for Soli; det kolna
                    og myrkna i Hjarta hans. Anden arbeidde i han all Tid, so at Samvite vart for
                    kvar Dag gløggare.
    </p>
    <p>
     Han las i Testamente det store Domar-Orde som skal skilja millom vonde og gode
                    paa hin Dagen. «Dei svoltne gav dé Mat; dei tysste gav dé
                    Drykk; dei framande tok dé til dekon; og so mykje som dé hev gjort
                    mot desse minste Brørane mine, det gjorde dé mot meg!» Og han
                    snudde seg til Kona si og sagde: «Høyrer du Anna? Han Far vil, at me
                    aldri skal negte Fatigfolk Mat eller Hus.
     <pb n="87"/>
     For det me gjer mot deim
                    er som me skulde ha gjort det mot Jesus.»
    </p>
    <p>
     Ho Anna vreid seg. «Du veit her gjeng mange,» freista ho.
                    «Det skal du kje syte fyri,» sagde han. «Di fleire her
                    kjem, di større vert Løni vaar i Himilen!» –
    </p>
    <p>
     Ein Dag kom han med eit nyt Paafynster. «No ska du faa eit Jesusbarn i
                    Huse,» sagde han.
    </p>
    <p>
     Ho saag paa han; kva tru han no meinte.
    </p>
    <p>
     «Enkja paa Heialand,» heldt han fram, «var her og klaga seg
                    so av Naudi; og so laut eg lova aa taka ei av Døtrane hennar til oss, so det
                    kunde verte litt lettare for henne. Eg veit det er Guds Vilje; og eg kann kje
                    tru at du hev noko imot det?»
    </p>
    <p>
     Anna sukka tòlmodigt og tungt. «Kor gamal er ho?»
    </p>
    <p>
     «Ho er paa Lag tolv Aar. So ho kann verte til Hjelp for deg au ... no,
                    naar ho Marta flỳt fraa oss.»
    </p>
    <p>
     «Ja me skal daa vel ha Gjente att?» – ho vart uroleg.
    </p>
    <p>
     «Kann du finna ei Gjente, som held seg til Frelsaren, so kann du ta henne
                    ... men noko Verdensbarn vil eg kje vìta av meir.»
    </p>
    <p>
     Anna snudde seg ifraa han.
    </p>
    <p>
     «– – Eg vil kje feste Dreng heller», tok han frami
                    att og gjorde seg fjaag. «Eg veit at Gud er sterk i den veike; og han vil
                    nok hjelpe
     <pb n="88"/>
     meg. Og kann han hjelpe meg, so hjelper han deg au, naar
                    du bed til han. Ho Serina tek au til aa vitrast.»
    </p>
    <p>
     Berre ho kunde skyna, korleis det var med Vìte hans – –
    </p>
    <p>
     «Det er kje anna enn Vantru aa halde Tenarar. Det er som me ikkje trudde
                    Gud kunde hjelpe oss med det Arbeide han sjølv hev lagt paa oss. Me skal berre
                    tru. Hadde me Tru som eit Senapskorn, so kunde me flytja Berg, veit
                    du.»
    </p>
    <p>
     «Ja ... naar du plent vil ha Ende paa meg, so –! Eg er snart so lei
                    av meg», kom det med graatkvævt Maal, «at det mest kann ... vera
                    det same.»
    </p>
    <p>
     «Du skal sjaa det gjeng betre enn du trur!» trøysta Enok.
                    «Han hev all Magt i Himilen og paa Jordi; det vesle Stræve ditt er
                    inginting for han. Gud er sterk i dei veike; du skal berre hugsa det; –
                    og so beda.»
    </p>
    <p>
     Han trampa i Veg paa sine Tresko og saag blid ud. Anna stod etter modlaus og
                    mødd; Taarir rann, men ho kjende det ikkje.
    </p>
   </div>
   <div type="chapter">
    <head type="main">
     IX.
    </head>
    <p>
     Skulen var ventande; og Anna gledde seg til dette.
    </p>
    <p>
     Den Vìka kvar Haust og Vaar naar Skulen var i Huse, det var ei gild Tid.
                    Vel fylgde det Uro med Skulen, og ikkje so lite Stræv; men so var der og so
                    mykje som var huglegt. Berre aa sjaa paa alle desse friske Borni –; mang
                    ein tung Tanke kunde det drive burt. Dei tok Verdi lett, dei smaae; dei hadde
                    kje mykje Bry for den Dagen dei ikkje saag, dei. Det kom deira Tid og; men so
                    hadde dei det no godt so lengi det varde. Og so lika ho so godt aa sitja inne
                    med Rokken og høyre paa, naar Skulemeistaren spurde Leksune. Dei Stundine hadde
                    ho reint godt av. Um ho ikkje lærde so mykje nytt, so fekk ho daa friske paa
                    mangt som kunde vera gløymt; og so mintest ho so godt den Tidi daa ho sjølv var
                    lita. Jamenn var det ofte so ho totte ho livde sin eigin Barndom uppatt i desse
                    Timane.
    </p>
    <p>
     <pb n="90"/>
     Og naar det leid til Kvelden og Skulen slutta, og Skulemeistaren
                    sette seg til millom Husens Folk og rødde med deim, so kunde det vera ikkje
                    mindre gildt. Mykje kunde ein faa Greide paa som ein aldri hadde visst; og um
                    dei kom til aa skjemte og læ, so vart det daa aldri noko Heigraskap.
     
     Dei hadde vorti so kjende med han Tarald Aksdal, at det
                    var mest som han skulde høyre Huse til; og det vart Sorg baade paa store og
                    smaae her i Haust, daa det vart til det at han skulde gjeva upp Skulen.
    </p>
    <p>
     No skulde dei hava denne unge Son hans Torkjell Tualand, han Tønes; so det kunde
                    vel spyrjast, um det vart fullt so gildt. Dei kjende kje denne Guten; han hadde
                    vaksi upp hjaa ein Farbror sin lenger sør, og dei visste berre at det skulde
                    vera ein Raring. Aldri hadde han haldi Lag med hin Ungdomen, og aldri hadde dei
                    fengi han til aa arbeide; han berre vilde lesa og skrive, han; og dei sa endaa,
                    at han dikta Visur; so hadde daa Farbror hans sendt han av paa denne nye Skulen
                    der sør, «Lærarskulen» dei kalla, so han kunde bli Skulemeistar.
                    No fekk me daa sjaa. Glup til aa skule laut han vel vera, naar han hadde vori av
                    og lært det; og det kunde vera godt det au, helst for han Gunnar. For det gjekk
     <pb n="91"/>
     smaatt med Gunnar i dei boklege Ting. Han hadde nok Hovud, men
                    det vanta paa Hugen.
    </p>
    <p>
     Underleg nok høyrdest det elles ut til at Guten sjølv gjerne vilde i Skulen no.
                    Men dette hadde sin serskilde Grunn, som ho Anna ein Dag fekk høyre.
    </p>
    <p>
     Far hans hadde gjort han ei Skinnbrók; og den skjemdest han so av, at
                    sidan han fekk den, hadde han vori reint som rædd Folk. Mest skydde han sine
                    fyrre Leiksysken, Borni hans Per der nord; men so hadde no og ho Litla-Olina
                    lætt aat han au, daa ho fysste Gongen saag han i Skinnbrok. Tresko hadde han og
                    fengi, som han ikkje var stort gladare i. No visste han at i Skulen fekk han gaa
                    sundagsklædd; og dette gledde Ungen seg so til, at han reint gløymde Uhugen til
                    Boki.
    </p>
    <p>
     Mor hans laut læ. «So hev daa Skinnbrøkane vori gode for einkvart,»
                    sa ho.
    </p>
    <p>
     – Men noko leidt skulde det koma her og. Det var reint som det var
                    utgjort.
    </p>
    <p>
     Det var nokre Dagar etter at «Jesusbarne» fraa Heialand var komi,
                    – ein litin myrkleitt Gjentunge som heitte Jorina.
     
     Dei sat kring Kòla ein Kveld; Enok
                    banda Byttur, Anna og
     <pb n="92"/>
     Marta spann, Gunnar og Serina sat og las, og
                    Jorina karda.
    </p>
    <p>
     Med ein Gong spruta ho Marta i og lo. Det munde vera so løgi det ho tenkte paa,
                    at ho kunde kje halde seg lenger.
    </p>
    <p>
     «Eg kann kje anna, eg maa læ», orsaka ho seg; so fortalde ho:
    </p>
    <p>
     Ho hadde stadi utmed Brunnen i Dag, og der hadde ho set denne halvgalne Student
                    Olsen koma svingande. Han gjekk med lang Frakke og Flosshatt og Stav og var so
                    stram og strak, at det var reint Skìl paa. Men so var det det at Vegen
                    var full av Snø, so han kunde kje faa svinge seg som han vilde. Han var paa
                    Storlùna si reint, gjekk med Hovude i Nakken og Nasen uppi Lufti; men den
                    rette Svingen kunde han kje faa paa seg med alt det han dibba og dabba; aa, det
                    var so løje, at –! «Men – hi-hi! – det munde vera
                    haalt paa Vegen eller kva det var; hi-hi; med ein Gong rauk han baklengjes so
                    lang han var; Rauvi i Snøfonni og Føtane til Vêrs; og Hatten til den eine
                    Kanten og Staven til den andre; og Olsen til aa banne so det lyste um han; hi,
                    hi, hi! eg lo so eg hadde mest vondt av det.»
    </p>
    <p>
     Dei andre lo med; berre Enok sat streng og aalvorleg og banka paa sine Bytteband.
                    So saag han upp; glodde paa deim.
    </p>
    <p>
     <pb n="93"/>
     Det vart stilt. Kvar tok til att med sitt; ho Marta vart raud og
                    lét Rokken snurre.
    </p>
    <p>
     – «Me skulde nok ikkje læ», sagde han Enok. «Jesus lo
                    aldri.»
    </p>
    <p>
     «– – Ja tru det nyttar for oss aa mæla oss med honom
                    ...» Anna hadde stogga Rokken sin og stelte med Snella noko.
    </p>
    <p>
     «Me skal no fylgja hans Eksempel. – Og so skulde me hugsa paa, at
                    me skal gjera Rekneskap paa Domedag for kvart unyttigt Ord, som me heve
                    tala.»
    </p>
    <p>
     Rokkane kapp-surra.
    </p>
    <p>
     – «Det stend kje so i mi Forklaring», vaaga ho Jorina seg
                    til, med Kremting og Raudning.
    </p>
    <p>
     «Kva stend det der daa?» spurde Enok fjaagt; han lika nok dette
                    «Jesusbarne.»
    </p>
    <p>
     «Det stend: 'hvert utilbørligt Ord, som I have talet,'
                    hm»; ho var raud som ei Glo.
    </p>
    <p>
     «Aa; hev du fengi fat paa den galne Forklaringi du au. Ja, den skal du
                    brenna, Jorina. Eg fær heller kjøpa deg ei ny, naar eg kjem til Byn
                    att.»
    </p>
    <p>
     Anna og Marta sat og glodde.
    </p>
    <p>
     «Kva seier du; er ho ikkje rett, den nye Forklaringi?»
    </p>
    <p>
     «Der er tvo nye Forklaringar; ei kann vera rett nok, men den andre er
                    vrang.»
    </p>
    <p>
     <pb n="94"/>
     «Ja men ... kann dei ha Lov til aa gje ut slikt
                    daa?»
    </p>
    <p>
     «– – Dé veit, der skal koma falske Kristi og falske
                    Profetar i dei siste Tidine. Og dei skal vera so fine og sløge at dei skal
                    forføra dei utvalde au, um det var mulegt. Denne Presten Wexels er nok slik ein
                    falsk Profet. Gud hev gjevi han yvi i kraftige Vildringar, at han skal tru
                    Lygni.»
    </p>
    <p>
     «Det var fælt.» Rokkane tok til aa svive att.
    </p>
    <p>
     – – «Aa ja», sukka Enok; «det er fælt. Ein maa
                    berre beda Gud vara seg ... og fri oss fraa det vonde. – Ja tenk, han er
                    komin so langt at han trur der er Naade for deim, som er i Helvite.»
    </p>
    <p>
     «Nei men –! kann han vera so forblinda?» Rokkane stana
                    ...
    </p>
    <p>
     «Og dette hev han endaa sett inn i Forklaringi si, so dei einfaldige skal
                    tru det er det reine Gudsord.»
    </p>
    <p>
     «Kann det vera Raad.»
    </p>
    <p>
     «Ja ein skulde kje tru det.»
    </p>
    <p>
     Det var reint stilt i Stogo. Ho Jorina som sat lengst bak drog seg nærare inn aat
                    Ljose.
    </p>
    <p>
     «Og han skal vera Prest, – totte eg du sae?» spurde ho
                    Marta.
    </p>
    <p>
     «Ja Prest er han.»
    </p>
    <p>
     «Ja men han er daa kje Prest no,»
     <pb n="95"/>
     meinte Anna;
                    «han kann kje forretta i Kyrkja, veit eg?»
    </p>
    <p>
     «Me fær vona det. Men han fær gje ut Bøkar, og det er verre. Han kann
                    forføra fleire med det.»
    </p>
    <p>
     «Eg kann kje forstaa sovore.» Rokkane surra, smaatt og
                    fortenkt.
    </p>
    <p>
     «– – Han fær vel si Straff ... paa den store Dagen,»
                    sagde Enok; han banka og slog som han skulde havt Presten under Hamaren sin.
                    «Det stend, at 'hvo som forarger en av disse smaa ... ham var det
                    bedre, at der vart hengd en Møllestein om hans Hals og han blev nedsænket i
                    Havet'.» –
    </p>
    <p>
     «Men at Presten vaar kunde vilja innføra ei slik Bok ... det forstend eg
                    ikkje.»
    </p>
    <p>
     «Det var det at ho var autorisera; og so meinte vel han at han kunde vera
                    trygg. – Det er nok ei Straff, Gud læt gaa yvi oss, for me ikkje vyrder
                    Sanningi som me skulde. No læt han oss faa Lygn, av di han ser at me elskar
                    Lygni.»
    </p>
    <p>
     «Ja–ja.»
    </p>
    <p>
     «Men ikkje skal mine Born gaa paa Skulen; og ikkje du Jorina heller. Me er
                    rædde for aa gje Borni vaare Forgift; men er kje dette mykje verre Forgift,
                    – som drep baade Sjæl og Lìkam tillike i Helvite! – Eg fær
                    til aa skula dykk sjølv. – Gud vil gje meg
     <pb n="96"/>
     Stundir til det
                    au, naar han ser at det er so naudsynt.»
    </p>
    <p>
     Anna glytte burt til han Gunnar, Stakkar; – aa nei, slike stygge Augo han
                    sette paa Far sin.
    </p>
    <p>
     – Og no fekk kje ho heller nokon Hugnad av Skulen. Ikkje vilde ho sitja og
                    høyre paa, at Skulemeistaren gjekk og prenta falsk Lære inn i dei stakkars
                    Borni.
    </p>
   </div>
   <div type="chapter">
    <head type="main">
     X.
    </head>
    <p>
     Ho Marta heldt ut til det femte var komi; so reiste ho.
    </p>
    <p>
     Glad var Enok. Endeleg var han heilt laus ifraa Verdi; no var alt det gamle
                    framfari. Alt hadde vorti nytt; avstengt og fredlyst laag Huse hans der som eit
                    Tempel; no skulde inkje anna høyrest der enn Guds Pris og Lov.
    </p>
    <p>
     – Og Dagane gjekk, og Enok fekk vera paa Tabor.
    </p>
    <p>
     Ingin Ufred, inga Sut; trygg som eit Barn fekk han lìva i Naaden. Um han
                    trøytna ein Gong, var det berre aa søkje til Gud; i Bøni eller Orde fann han
                    alltid ny Kraft; og aldri svikta Frelsarhandi. Kvar han gjekk og stod var han i
                    Guds Fang; um han vakte eller sov, livde eller døydde, han visste at han høyrde
                    Herren til; og det fanst ikkje vondt som kunde faa Magt med han. Sjølve Syndi
                    var han fri; han synda nok, og det kvar Stund; men Syndi hadde kje Tak i Hjarta
                    hans; som Paulus
     <pb n="98"/>
     sagde: det var kje han som synda; det var Syndi som
                    budde i han. Og alt vondt og alt ureint vart dagleg vaska av han i Jesu Blod;
                    han var fri og lett som Fugl paa Kvist, og kunde springe av Frygd som David
                    kring Arken. Verdi brydde han seg inkje um. Han kjende den som var sterkare enn
                    Verdi. Aa store, store ugrunnelege Naade, som kunde gjera ei Sjæl so sterk og so
                    glad, forløyse eit Menneskje som var selt og fordømt, rette upp att alt som
                    Syndi hadde skjemt, binde Sattan og Dauden og alt vondt, so no var han som Adam
                    fyri Syndefalle, og Verdi som eit Paradis, der Gud gjekk um millom Tre og Blom
                    og gledde seg med Borni sine i den solblanke Vaaren.
    </p>
    <p>
     Ja Vaar, Vaar var det i Hjarta hans no. Det var som etter ein lang, svart Vinter,
                    naar Soli bryt fram og jagar Skyir og Kjøld, tøymer Vêr og Storm, tiner
                    upp Snø og Is, løyser alle Livsens Kimar og Spirur; so sender ho eit linnt, søtt
                    Regn yvi alt som laag døyvt og daudt; med ein Gong skyt Vaaren upp med Blomar og
                    Lauv og fine Angar, og der kjem Glede og Liv yvi all Verdi. So var det med
                    honom. Alt grødde og grodde; der var varmt og frævt og spirande derinne, fullt
                    av Godhug og Medhug og Kjærleiks Kraft; ikkje kjøteleg Kjærleik, som gjorde
                    bløytin og veik, men Kristi Kjærleik, som gav Aalvor og Annhug.
     <pb n="99"/>
     Ikkje ein Tanke kunde han tola som var Gud imot, ikkje eit Hugsviv eller
                    Hugdrag som var anna enn Bøn og Lov; kvar Synd han kjende var som saag han Orm
                    millom Lauv; velprydt og fagert vilde Hjarta hans vera for Brudgomen sin; det
                    var den einaste Umsuti han no hadde.
    </p>
    <p>
     Og Gud var i alt. I Luft, i Jord, i Vatn, i Eld, i den sterke Storm og den milde
                    Vind, i Arbeid og Kvile, i Svevn og Vaking; berre søkje han der som han var; han
                    var aldri langt burte. Naar Soli skein var det Auga hans som lyste; Regn og Hagl
                    var Hendane hans; men Stjernune um Natti var Engleaugo, Blinking og Maning fraa
                    dei mangetusund som sveiv ikring Gud og venta paa oss; og dei vakte og varde oss
                    paa alle Vegar, studde oss naar me stod, reiste oss naar me glatt; mang ein Gong
                    naar Vinden blakra um Vangane hans, var det som han kjende Veift av kvite
                    Vengir.
    </p>
    <p>
     Men i Stormen høyrde han Guds Røyst, og i Havbrak og Toreslaatt og alt som
                    lét; Guds Røyst tona, susa, rulla gjenom Verdi i alle Ævur. Difor skalv
                    dei Gudlause som ikkje hadde Fred; dei ræddast for Far sin, av di dei ikkje
                    kjende han. Det var som med han Gunnar naar han hadde fari gali; han forstod
                    ikkje at Far hans vilde han vel, naar han kom
     <pb n="100"/>
     med Rise. Med ein
                    Smil tenkte han att-ende til den Tidi daa han sjølv gjekk og var rædd; men det
                    hadde havt sin Grunn; den Herre Sabaots Røyst var i Sanning skræmeleg for hans
                    Uvénir.
    </p>
    <p>
     So godt fekk han hava det, at han stundom laut undrast. Hekk det rett ihop? Kunde
                    eit Guds Barn hava det soleis i denne Verdi?
    </p>
    <p>
     Han hadde venta paa Strid og Møde, og so fekk han vera paa Tabor mest jamt. Alt
                    gjekk so lett, so forunderleg lett; Gud verka i han baade aa vilja og aa
                    ut-retta. Vart han kje haldin verdig til ei aalvorsam Prøving? Eller kva meinte
                    han Far, tru?
    </p>
    <p>
     Alle Guds Mennar tala um Anfektelsar, um Strid og høge Freistingar, um Lutring
                    som i Eld. Og Lars Danielsen hadde beint fram vara han imot aa vera «for
                    sæl»; det kunde vera ei Sattans List, sagde han, til aa gjera han trygg,
                    so han skulde somne av og sidan dess lettare lata seg yvikuve. «Det er
                    som med desse Tre-plantune, han Møller paa Myre set i Glashus: dei renn fort upp
                    dei fysste Aari, og alt ser gildt ut; men dei hev vorti fóse og veike av
                    dei gode Dagane, og so snart som han plantar deim ut, og dei fær freiste
                    Hauststormane og dei kalde Nætane, so folnar dei av og døyr burt, av di dei
                    ikkje hadde Malmen i seg.» Ho Legde-Guri hadde meint
     <pb n="101"/>
     det
                    same. Sjølv hadde ho det reint hardt ofte med Modløyse og tunge Tankar, men
                    «takka Gud meir for desse myrke Stundine enn for dei søtaste Naadedagar;
                    for naar Herren tukta, so visste ho at han elska.» Skulde kje Gud elske
                    han? Det var Dagar daa dette Spursmaale mest vart 'n til ei Pine.
    </p>
    <p>
     Men nei. Det kunde kje vera Sattan, som gjorde han so sæl; det var Synd aa tenkje
                    sovori. Berre gjeva seg i Guds Hand og lata han raade. Han Far visste kva som
                    bata oss best, og kva me tolde av godt og av vondt; han vilde nok sende Tukt,
                    naar han saag at det turvtest.
    </p>
    <p>
     Enok fekk sjaa i det timelege au at han tente ein god Herre; der var Signing og
                    Drygsel i all Ting; det draup Feitt av alt han rørde ved. Alltid hadde han noko
                    aa vende. Og Gud var god med han, so han fekk dei høgaste Prisane jamt, ja
                    stundom meir enn andre; det var som sjølve Verdensborni heller vilde handle med
                    eit Gudsbarn enn med ein av sine eigne; dei kjende seg vel sjølve, kunde han
                    tru.
    </p>
    <p>
     Paa ein annan Kant au hadde Gud velsigna han og høyrt Bønine hans: den litle som
                    var komin no var Gut. Var det kje som Herren yvi-dyngde han med Velgjerningar,
                    ja reint lagde seg ut um aa vise, at han var med 'n? –
    </p>
    <p>
     <pb n="102"/>
     – Det leid til Vaaren; ho Anna spurde korleis han vilde klara
                    Vaarvinna utan Dreng. «Han Far greider det nok», meinte Enok. Og
                    Trui hans vart ikkje skjemd.
    </p>
    <p>
     Enok hadde gjort Guds Vilje mot Fatigfolk so langt det rakk, og laant deim
                    Matvarur og Fræ naar dei kom og bad; no lønde Gud han for dette. Den eine etter
                    den andre kom og vilde arbeide for det dei hadde laant; og soleis fekk han baade
                    nok Hjelp og billeg Hjelp; for ein slapp alltid best, naar ein ikkje turvte ut
                    med Pengar. Han tok nok ikkje noko av oss for inkje, han Far!
    </p>
    <p>
     Til Vinnekar fekk han paa denne Maaten Torkjell Tualand, som med sine fire og
                    femti Aar var ein Ardeidskar so det var svært, naar han berre vilde. Og han
                    vilde, naar han arbeidde hjaa Folk som hadde vori gode med 'n.
     <emph>
      Ein
     </emph>
     Leide var det med 'n Torkjell: han kunde kje styre
                    Munnen sin. Mest alt reiv han ned paa, og helst paa slikt som Gud vilde me
                    skulde hava Vyrdnad fyri. So naar det ikkje hadde vori for Sælebot Skuld, so
                    hadde han Enok heller vilja havt ein annan Mann i sitt Arbeid.
    </p>
    <p>
     Men Torkjell hadde fengi det trongt paa sine aldrande Aar. Fyrr sat han paa ein
                    av dei likaste Gardane i Bygdi; men so kom han uppi denne Thrane-Røra og gløymde
                    daa burt
     <pb n="103"/>
     baade Arbeid og alt; kom i Skuld, og vart med Rettens Magt
                    drivin fraa Garden. Lensmann Aase skulde ha fari hardt fram mot han Torkjell den
                    Gongen, sagde dei; men kor som var eller ikkje var, ut maatte han, og laut
                    tilslutt vera glad han fekk setja seg til paa eit Plass sør i
                    Ramstad-Heiî. No livde han mykje av aa arbeide hjaa Folk; og so kunde kje
                    Enok vise han burt, naar han kom og vilde arbeide for det Mjøle han hadde
                    fengi.
    </p>
    <p>
     – Men Torkjell kunde vera leid.
    </p>
    <p>
     Det var ein Dag i Vaarvinna. Dei hadde køyrt ut Hævd; sat no med Borde og
                    dugurde. Daa munde Torkjell tykkje det vart for stilt.
    </p>
    <p>
     «Heh!» skvatra han med sitt snøgge Maal og lagde det lange
                    Bukke-Andlite sitt paa Skakke og blinksa; «eg trur du ser paa Nevane
                    mine, Anna? – Ja ein vert kje kvitare av aa staa i Hævdaløo! Og Sveitten
                    fær ein au ut. Han er kje fjelgare, Mannen din heller.»
    </p>
    <p>
     «Me skal eta vaart Brø i vaart Ansigtes Sved, veit du.»
    </p>
    <p>
     «Heh! – han ét kje sitt Brø i sitt Ansigtes Sved, han
                    Lensmann Aase. Han sit inne og røykjer Sigar, han, og gjøder seg med Kalvesteik
                    og Bajas-Øl. Ja-ja. Han hev kje gjort mindre Urett; han kann nok gjø
                    seg!»
    </p>
    <p>
     – «Ein skal kje banna sitt Folks Øverste, segjer
                    Paulus.»
    </p>
    <p>
     <pb n="104"/>
     «Ja men kva segjer Jessu Syrak: 'hvo som borttager
                    Næring, han dræber sin Næste, og hvo som berøver en Daglønar si Løn, han udgyder
                    Blod!' – Jah, so beintfram sa dei Sanningi i den Tidi. –
                    Men so hev dei daa sett Jessu Syrak i Apokryffen au for det sama.»
    </p>
    <p>
     «Aa, det er vel kje for det?»
    </p>
    <p>
     «Ja eg veit kje kva det er for; dei gjev kje Grunnar for seg, som Magti
                    hev.»
    </p>
    <p>
     – «Du skulde no hugsa det, Torkjell, at det er Gud som hev gjeve
                    dei Magti, daa han innsette dei.»
    </p>
    <p>
     «Ja-ja. Heh! Det var no den gamle Fyllefanten Amtmann Rickert eller
                    Drikkert som dei sae, som sette inn Lensmannen paa Aase.»
    </p>
    <p>
     «Kanskje det var til Straff. Me skulde umvenda oss og beda til Gud, so gav
                    han oss nok ei god Raadsmagt.»
    </p>
    <p>
     «Aa ... der er mange som bed; og etterpaa ét dei upp Enkers Huse
                    ...»
    </p>
    <p>
     «Me skal vera sanne Kristne, meiner eg.»
    </p>
    <p>
     «Ja kven er det? Det er vel dei som lìver etter Jessu Ord; men kva
                    sa Jessus? 'Tag alt ditt Gods og gjev det til dei Fattige', sa
                    han! Og eg ser kje at dei gjer det, – korkje Presten eller Lars
                    Danielsen.»
    </p>
    <p>
     Enok vart tagall.
    </p>
    <p>
     «Ja men daa vart me fatike alle», sagde
     <pb n="105"/>
     ho Anna,
                    «og so vart det ingin til aa hjelpa dei som leid Naud.»
    </p>
    <p>
     «Eg trur kje det vart nokor Naud, naar me stelte oss rett. Faa burt all
                    Embættsslarken og alle Prestemagane og all Militærdingelen, so vert det misæl
                    Mat til oss alle ihop. Heh! – rart, um Vaarherre skulde ha skapt fleire
                    enn han kunde føda!»
    </p>
    <p>
     Det var Uraad aa binne Munnen paa han Torkjell; Enok tagna reint av. –
    </p>
    <p>
     – Det vart ein kald Vaar, og Folk klaga so smaatt; denne Nordvesten som
                    laag og gnog all Tidi, den sette baade Eng og Aaker tilbake.
    </p>
    <p>
     Enok forstod at Gud vilde prøve Tòlmode hans, og han fann ei Glede i
                    dette. Kannhende skulde Tukti koma no? – «Takk, Herre, for alt! Um
                    du signar eller refser, – so er du dog mit Hjertes Klippe og min Del
                    evindeleg!»
    </p>
    <p>
     Men Ordi hans Torkjell Tualand kom for han stundom, og pinte han. Det var sant;
                    det var Jessu Ord. Enn um han tok endaa eit Fatigbarn i Huse? Det gjekk so godt
                    med henne Jorina, at han kunde sjaa det var Guds Vilje.
    </p>
    <p>
     – Han kom heim ein Dag med ein lang raudhærd Gut, ein med Hovudskurv; han
                    heitte Lukas. Anna tok imot han med ein
     <pb n="106"/>
     Sukk; det fekk gange so
                    lengi det kunde. Og Enok totte strakst han fekk Fred i Hjarta sitt.
    </p>
    <p>
     Lukas heldt ut til Hausten. Han hadde berre eitt Lyte; men det var stort: han var
                    matvand. Og Enok vilde kje brigde paa Husskikken sin for hans Skuld. So fall dei
                    ut. Ein Dag daa Enok vilde bruka Magt: anten skulde Lukas eta salt Makrel, eller
                    han fekk gange matlaus til Kvelds! – reiste Lukas seg fraa Borde og
                    klædde paa seg og takka for seg. Enok harma seg yvi dette.
    </p>
    <p>
     Fjortan Dagar etter hadde han eit nytt Jesusbarn. Det var ein tjukk bleik Slaap
                    som heitte Haavar; han var Son av ein Farre som budde i eit Jordhus nedi
                    Heialandsmyri ein Stad; Haave maatte for honom vera som Himilrike mot ein
                    Potetkjeldar.
    </p>
    <p>
     Og matvand var han ikkje. Han aat alt det han fekk og vel det. Men naar han ikkje
                    aat, so sov han. Og ein Dag utpaa Vinteren kom Anna etter at han stal.
    </p>
    <p>
     Ho hadde lagt Merke til at det kom burt meir i Matbui, enn Gunnar aaleine kunde
                    ha greidt; ho fekk daa Mistankar, og kom paa Resten yvi han Haavar der ute. So
                    gjekk ho til Enok med ein Gong. Og denne hadde vorti so leid av Letingen no, at
                    Haavar maatte fraa Huse med same.
    </p>
    <p>
     <pb n="107"/>
     Etter dette gjekk Enok med Hugverk ei Stund, og visste kje kva han
                    skulde tenkje. Selja alt sitt og gjeva det til dei fatige – –
    </p>
    <p>
     – Tilslutt forstod han kva det var. Han hadde havt Gud imot seg denne
                    Gongen av di han hadde teki seg fram sjølv og ikkje venta paa Herrens Time. No
                    skulde han vera tòlmodig; ikkje taka nokon i Huse fyrr han fekk ein
                    sendande fraa Gud. Men Huse skulde staa opi for kvar som kom og bad; daa vilde
                    kje Gud krevja meir av han. Det kunde daa kje vera Meiningi at han skulde selja
                    Garden og gange paa Fantestig sjølv ... Han vilde spyrja Presten ein Gong um
                    dette Orde, som han fyrr aldri hadde komi til aa tenkje paa.
    </p>
    <p>
     – Endelaus vart denne Vinteren og. Det som hjelpte henne Anna var, at ho
                    hadde so mykje aa gjera fraa Morgon til Kveld; ho fekk kje Stundir til aa
                    tenkje.
    </p>
    <p>
     Det var kje nok med det vanlege Husstelle; det andre han drog innyvi henne vart
                    verre enn alt. Ho stod mang ein Gong mest uppraadd.
    </p>
    <p>
     Huse hadde etterkvart vorti eit reint Fantebøle. Det hadde spurst etter Vegane at
                    Enok heldt opi Hus for kven som helst, og so kom dei berre i Flokkar. Bygdefant
                    og Langfant, alt det Vrak og Herk som etter Vegane rak, her skulde dei inn; det
                    var Dagar
     <pb n="108"/>
     ho lite fekk anna gjera enn gange og stulle for
                    Fanten.
    </p>
    <p>
     Verst var det med deim som skulde hava Hus. Skitne og fæle kom dei og fulle av
                    Uty; leggje deim i Seng var kje tenkjande paa, og i Løo var det kje heller
                    huglegt aa ha deim; so laut ho reide upp paa Golve aat deim, inne i Stogo.
                    Uhuglegt var det, og stundom heilt-upp fælslegt, aa hava ein Flokk lange Fantar
                    liggjande burtetter Golve; ingin visste kva slike kunde finne paa. So var det um
                    Morgonen aa gjera reint etter deim; det var og fyse Arbeid. Ho tenkte tidt med
                    seg sjølv, at skulde han Enok hava alt dette paa seg, so vart han visst ikkje
                    fullt so snar til aa segja ja til alle. Men snakke til honom kunde lite
                    nytte.
    </p>
    <p>
     Han totte dette gjekk godt, han. «Sjaa no, um det ikkje greider seg aa
                    vera gjentelaus!» sagde han ein Dag; «berre me lìver etter
                    Guds Ord og stend tidleg upp –.» Daa visste ho kje anten ho skulde
                    læ eller graate.
    </p>
    <p>
     Det som hjelpte so vidt at Huse ikkje gjekk reint yvi av Fant, det var at Enok
                    heldt Styr paa deim, so dei ikkje fekk fara aat som dei vilde. Det spurdest
                    etter Vegane, at ein maatte høyre paa Bønir hjaa han Enok,
     <pb n="109"/>
     og staa
                    tidleg upp; og dette lika kje Fanten. Det vart daa meir nokre visse som kom til
                    aa halde seg her, og det helst sovorne som vilde høyre til likaste Slage. Av dei
                    rette Fantane var det berre ein som heldt ut til jamt med Fylgje sitt paa Haave.
                    Det var han Fante-Tomas.
    </p>
   </div>
   <div type="chapter">
    <head type="main">
     XI.
    </head>
    <p>
     Det var den fysste fullfine Dagen dei hadde havt; men so var det au ein Dag so
                    det var kje Raad aa vera inne.
    </p>
    <p>
     Lind og blaa kvelvde Himilen seg yvi Jordi som ein ljos Draum. Det fløymde med
                    Sol gjenom den vide Verd og straala og tindra paa alle Leite; mjuk, salt Havluft
                    fraa Vest mengde seg med lett, frisk Fjell-luft fraa Aust; alle tusund Angar av
                    Sevje og Saft og frisk Gjødsle blanda seg inn; det vart so sælt og godt aa draga
                    Ande. Og Lufti smøygde seg um Lémine som eit svalt Bad. Fraa solvarme
                    Bakkar og bleike Engir steig Lerka tirlande mot Høgd og Sol og fyllte
                    Blaakvelven med Jubel og Klang som av Sylvklokkur.
    </p>
    <p>
     Frametter Steingjerde og Vegkantar og i Solbakkane tok det til aa grønke med
                    friske Straa og gulne og gløda med nyfødd Hesteblom og Tiritunge. Smørblid
                    Vatsblom lyste i Myrhol og Bekkjefar; ungt Lauv spratt og
     <pb n="111"/>
     sprang ut
                    og hengde sitt lette Flor um livnande Lundar. Pors og Vier og frisk Lyng tippa
                    og toppa i Myr og Mark med heit, bìter Kryddedaam. Men rundt ikring leika
                    Fuglen. Fugl i Par og Fugl i Flokk, graa Fugl og brun Fugl, gul og spettutt og
                    kvit Fugl, hoppande glad, yrjande kvìk; og dei nebbast og slogst og
                    skvatra og lo, kaate av Elskhug, drukne av Solskin; det glima i Vengir og kvite
                    Bryst og spradda og spratt av Letthug og Vaarsæle. Høgt uppi Lufti ender aa daa
                    ein Maake eller tvo, som rodde i svevnuge Tak utyvi til Havs, med smaae, glade
                    Godvêrsskrik; so var det eit Par Efuglar eller Endar, eller ein
                    Lóm, eit Hegrepar, ein Flokk Villgjæsar, framande, fornæme Fuglar som
                    hasta med lange lengtande Halsar mot Nord, til løynde, logne Holmar og Vatn,
                    langt burt, langt burt, dit ingin kunde fylgje.
    </p>
    <p>
     Yvi Myrane tumla Viba i kvasse Kast med eldfulle, glødande Skrik som Tonar fraa
                    ein Felekvint. Og det skimta i kvite Silkebryst og rikta og lét av breide
                    Vengir. Paa einslege Tuvur i Lyngheiane sat Heluna brun og graa med fløyelssvart
                    Bringe og lokka med klaare klagande Fløyte-Ljod; Snipur og Raudstelk og annan
                    Myrfugl sprang nette og lette paa raude Føtar og ropa til kvarandre; og for
                    fysste Gongen i Aar høyrdest Gauken i Lundane ovanum Storbrekke.
    </p>
    <p>
     <pb n="112"/>
     I Aust stod Fjellgarden blaa og fin, prydd som til Helg, ny-tvegin.
                    Flatlande breidde seg utyvi og nedyvi i lange Drag, brunt og varmt, innhildra i
                    linn mjuk Vaar-eim. Ytst ute Have som eit skinande bleikt blaatt Band.
    </p>
    <p>
     Og det gjekk som ein Sukk gjenom Skapningen, at no var det Vaaren! No skulde me
                    faa lìva endaa ei Stund, lìva og leike, lìva og stræve, ei
                    lang Stund, ei lang Stund, so lengi me kunde, alt til Vinters.
    </p>
    <p>
     – Gunnar og Jorina gjekk i Kuhagen og rudde Engi. Han Far var paa Aase i
                    eit Møte og ikkje heimventande fyrr til Nóns; og Arbeide var lett og
                    Dagen fin; dei var i eit Godlag, so dei kjende seg kje sjølve.
    </p>
    <p>
     Soli kosa deim i Ryggen og kitla deim i Halsen, og heile Verdi var ljos og varm.
                    So stygt dei elles totte her var, idag var her mest fagert. Fraa Eng og Myr
                    steig Angar so ljuve og varme at dei kom som i ein linn, lat Rus. Og dei var
                    huglege mot kvarandre, og drøsande. Ho Jorina lærde han Gunnar eit nytt
                    Maal.
    </p>
    <p>
     Ja heitte Jedeva, Nei Nedevei; Hedevaavedeve var det same som Haave. Gunnar øvde
                    seg og prøvde seg og kunde snart segja heile Setningar. Og no skulde dei snart
                    kunne segja kva dei vilde, um so han Far stod og høyrde paa det.
    </p>
    <p>
     <pb n="113"/>
     Men Jorina var rædd han vilde spyrja kva dei sagde; «og daa
                    er det kje godt aa ljuga so der vert Meining i det.» Det var altfor sant.
                    Det hadde kje han Gunnar tenkt paa.
    </p>
    <p>
     Han laag paa Knéi og prikka upp Smaastein med ein Trepinne; «den
                    som kunde gjera seg usynleg», ynskte han.
    </p>
    <p>
     Jorina stod med Riva og raka Rusk og Bos, som ho hadde uppi eit Trog til
                    Burtbering; «det er berre dei underjordiske som kann det», sagde
                    ho.
    </p>
    <p>
     Dei kom i Drøs um dei underjordiske, som Gunnar ikkje kjende noko vidare til
                    fyrr, og det gjekk smaatt med Arbeide.
    </p>
    <p>
     «Kvifor kann dei underjordiske gjera seg usynlege og ikkje me?»
                    – «Ja du maa seia det. Det hadde nok vore gildt.» –
                    «Ja; og godt au, stundom.»
    </p>
    <p>
     «Kann Lygtemannen gjera seg usynleg?» – «Ja han er
                    usynleg, han. Det er berre Ljose, me ser; og ikkje det heller alltid.»
                    – «Hev du set han?» – «Ja. Um Kveldane, naar
                    det er myrkt, gjeng han ofte og flakkar ned i Heialandsmyrane. Det skal vera ein
                    stor Skatt nedgravin der, segjer dei. Men det trur kje ho Mor. Ho trur at det er
                    drepi eit Menneskje der, og nedgravi. For dei drepne spøkjer, naar det ikkje er
                    kome upp kven som hev drepe dei.»
    </p>
    <p>
     <pb n="114"/>
     Um dette fortalde ho Jorina ei grysjeleg Sogu. Dei gløymde Arbeide
                    baae tvo. Jorina raka berre paa liksom; dei smaae sjøgrøne Augo stirde drøymande
                    ut som i andre Heimar.
    </p>
    <p>
     «– – Men kor det var og ikkje var, han Morbror Aasmund vart
                    so syvjin og rar med ein Gong, at han gløymde aa lesa Fadervaare. Men ikkje so
                    han sovna; han laag berre som i ein Dus. Daa det leid noko utpaa, saag han
                    tydeleg at Døri gjekk upp; men der høyrdest kje Ljod; og inn kom noko høgt,
                    langt, i eit kvitt Lakan.»
    </p>
    <p>
     «Huff.»
    </p>
    <p>
     «Han vart ikkje rædd, for han hadde kje vondt gjort; reiste seg i Sengi og
                    saag paa Skrymte. Og derav kann ein vita, at han var vakin.»
    </p>
    <p>
     «Ja.»
    </p>
    <p>
     «Han kunde kje skilja korkje Augo eller Andlit; men Skrymte kom glidande
                    inn yvi Golve utan Ljod; so stana det og vinka. Aasmund torde kje anna fylgja
                    det; han skyna at det vilde syna han einkvart; og Skrymte fyri og han etter, ut
                    gjenom Kjøken og ned i Kjeldaren. Der stana det lengst inn-i ei Kraa og peika
                    paa Golve. Sae inginting, berre peika. So vart det burte; han Aasmund høyrde
                    berre liksom ein Sukk. Men daa tok Rædsla han, og han lagde til Sprangs; han
                    veit med Naudi
     <pb n="115"/>
     korleis han kom aat Sengi att. Men um Morgonen hadde
                    han enno Merke i Handi si etter ein Spikar, han hadde rivi seg so vondt i um
                    Natti. Og sidan veit han at det maa vera ein Mann drepin i det Huse, og at Like
                    er nedgravi i Kjeldaren, der Skrymte peika. Men no maa me arbeida,
                    Gunnar!»
    </p>
    <p>
     Dei arbeidde ei Stund, tegjande og fordrøymde. Viba svinga og skreik:
                    i–reh! i–reh! Tiu! tiu! slog Raudstelken. Erla hoppa og smaakvitra
                    rundt ikring; Steindilpa sat og skvatra og nikka paa eit Steingjerde. Lufti var
                    full av Piping og Klang. Men yvi alt svimra Lerkejubelen.
    </p>
    <p>
     Og snart var Jorina inne i ei Sogu att. «Ho Mor fortalde ein Gong noko som
                    ho hadde høyrt av han gamle Vidkunn i Ramstad-Træe.
     
     Det kom eit stort
                    Fantefylgje dit ein Gong; i det Fylgje var der ei gamal Kjering; ei utgamal ei,
                    so skrukki og gul som Hodn. Denne Kjeringi sat paa ein Stol i ei Kraa og sukka
                    so tungt; «aa ja – ja», sa ho; «aa ja –
                    ja.» «Kva er det du sukkar so tungt for du daa?» spurde
                    Kona i Huse. «Aa», sagde Kjeringi, «den dreg Anden djupt,
                    som snart skal Anden sleppa.» Same Kvelden drog Fantefylgje yvi Heiane.
                    Ingin saag noko til dei fyrr Dagen etter; daa var dei innum paa Vea langt nord
     <pb n="116"/>
     i Nes Sokn. Men daa hadde dei ingi Kjering med.»
    </p>
    <p>
     «Kanskje det er ho som ligg i Heialandsmyri? – Men Fantane kunde
                    daa ikkje drepa henne. Hadde dei kje fengi Straff daa?»
    </p>
    <p>
     «Det er ingin som hev Greie paa Fantane. Han Morbror Aasmund segjer at dei
                    grev gamle Folk ned levande, naar dei er leie av dei. Det er vel med Fantane som
                    med Frimaurane; dei gjer kva dei vil. Dei hev selt seg til Hin-mannen; og so
                    kann ingin naa dei.»
    </p>
    <p>
     Ei Huing høyrdest; det var ho Serina som ropa heim til Nóns. Dei saag paa
                    kvarandre; Gunnar bleikna. So lite hadde dei gjort i heile Dag. Kva skulde dei
                    no segja naar han Far spurde? –
    </p>
    <p>
     Ei Glede venta dei heime: han Far var kje attkomin. Men paa Vollen millom
                    Heimehuse og Løo laag der eit Fantefylgje. «So kann det gjerne henda han
                    Far gløymer aa spyrja etter um Arbeide vaart au!» meinte Gunnar; –
                    det var hus-kjende Folk, desse Fantane her.
    </p>
    <p>
     – Han den vesle blaaklædde med det bìksvarte Tjafsehaare og det
                    lange, gulbrune Andlite, og so Augo som glyrde so rart, og som ein sjelden fekk
                    sjaa, det var han Tomas, Fante-Tomas, Hovdingen for Fylgje. Han sat og hamra paa
                    eit Blekkspand, so Dusken dansa i Toppluva hans.
    </p>
    <p>
     <pb n="117"/>
     Dei andre tok det i Mak. Ho Gunhild, Kjeringi, sat paa ein Skammel
                    midt imot Tomas og røykte paa ei Kritpipe; jamsides henne, paa Marki, sat eit
                    yngre fregnutt Kvinnfolk med eit Spøt.
     
     Store svarte Olaves Didriksen,
                    Bror hennar Gunhild, laag so lang han var burtetter Vollen og lèta seg; ein
                    Flokk Ungar flaug rundt og gjorde gildt,
     
     ylande av Glede som smaae
                    Vargar.
    </p>
    <p>
     Tomas var Kam-makar og Blekksmed og kunde binde Vevskeîir og gjera
                    Fiskekrokar; og han tente so mykje med Arbeide sitt, at med det til som Kjeringi
                    og dei andre tagg ihop, kunde Flokken klara seg utan Spaning.
     
    </p>
    <p>
     Og det var det beste i fleire Maatar, meinte Tomas. For det fysste var
                    Lensmennane svært gløgge i denne Tid, so det var vandt aa sleppe ifraa eit
                    Spaneba med det gode; og for det andre var Tomas ein boklærd og klok Mann som
                    ikkje vilde ha noko Tjuveord paa seg. Det skulde ingin segja at Tomas Fredriksen
                    stal seg fram; og ingin skulde stengje Husi sine for Fylgje hans, av di dei
                    fælte for Sylvskeiîne sine. So skulde og hans kjære Son Carolus Magnus
                    aldri turve skjemmast av Far sin for den Skuld; um nokon sagde til han:
                    «Far din er Fant», so skulde han kunne upplyfte
     <pb n="118"/>
     sitt
                    Hovud og svara med Sannings Ord og Resón: «men Far min er
                    ærleg.»
    </p>
    <p>
     Tomas var ein merkeleg Fant.
    </p>
    <p>
     Han hadde lesi alle gode gamle Lærdomsbøkar, Sakso Grammatikkus, Olger Danske,
                    Karl Magnus og andre, og so Bibelen, Lars Linderoth og Knud Spødervoll.
     
     Han var konfirmera med
                    god Kristendomskunskap paa Tukthuse i Kristianssand; dei hadde tenkt paa aa
                    døype han au, men ikkje vaaga det, daa det var rimelegt at han var barnedøypt
                    ein Stad uppi Sætesdalen. Paa Tukthuse var det han fekk Sans for aa lesa og
                    tenkje; og sidan hadde han baade lesi og tenkt, og hadde funni ut mange
                    merkelege Ting paa sine lange Vandringar. Han var ein av dei faae som tilgagns
                    forstod Profetane, og han var kannhende den einaste som visste, kva Syndi mot
                    Anden var; men det torde han ikkje segja.
    </p>
    <p>
     Fante-Tomas hadde i det heile Greide paa dei fleste Ting, og serleg paa alt som
                    var løynt eller gaatefullt. Læra um dei Underjordiske eller Tussefolke grunna
                    han paa det Gudsorde i 1ste Moseb. 2, 23, der Adam segjer um Eva: «denne
                    Gang er det Kjød av mit Kjød og Ben av mine Ben.» Kvi sagde Adam
                        «
     <emph>
      denne
     </emph>
     <pb n="119"/>
     <emph>
      Gang
     </emph>
     »? Jau; han hadde havt ei Kòne fyrr.
                    Men denne Kòna hadde vori av eit anna Slag enn Adam, og so hadde Gud set
                    at det nok ikkje vilde gange godt millom dei tvo. Daa støytte han henne og Borni
                    hennar ned i Jordi; og der hadde dei livt sidan som ei Ætt for seg sjølv. Dette
                    hadde hendt fyri Syndefalle; dermed kunde me vìta, at Tussefolke var frie
                    for Synd. Av det kom det au at dei kunde gjera seg usynlege. Det var fleire av
                    dei enn me trudde, og mang ein Gong vanka dei midt imillom oss. Dei hadde sine
                    Kyrkjur og Prestar liksom me; men daa dei var syndefrie, turvte dei berre det
                    gamle Testamente.
    </p>
    <p>
     Mange underlege og utrulege Ting hadde hendt i Verdsens Tidir, og dei vart ikkje
                    mindre forunderlege, naar Tomas fortalde deim. Fleire Sogur i Karolus Magnus
                    hadde han vori i Tvil um han skulde tru; han totte dei vilde koma i Strid noko
                    med Guds Forsyn og Bestemmelse. Men han var komin til det at han laut tru deim
                    likevel. Det som hadde ført han til denne Tankegangen var Slutningsordi i Boki.
                    Desse Slutningsordi lydde so: «hvo dette tror eller ikke tror, han synder
                    ikke derved.» Men dei Ordi kunde kje staa, dersom noko i Boki var Lygn.
                    For trur du ikkje at du syndar, naar du trur noko som ikkje er sant? –
                    meinte Fante-Tomas.
    </p>
    <p>
     <pb n="120"/>
     Han visste um dei fem Jordbolkane Auropa, Asien, Amerika, Ægypten,
                    Oranien eller Ny-Holland. Han hadde høyrt gjeti at Jordi skulde vera rund, men
                    det trudde han ikkje. Han kunde kje faa det til aa høve med Guds Ord, og ikkje
                    med den naturlege Tankegangen heller. So sagde au Knud Spødervoll at Jordi var
                    flat, og like eins Luther, som daa var ein høgt upplyst Mann i alle Guds
                    Forunderlegheitir. Um Sol- og Maanemyrkjingar visste Tomas god Greide. Derimot
                    forstod han ikkje at Maanen vaks og tok av. Dette var ein av dei store
                    Løyndomane som det ikkje var oss Syndarar forlenet aa skyna. Men eit av dei
                    største Syntom eller Forestillingar av Guds Visdom, det var, at naar ein saag
                    vel paa Maaneskiva, so vilde ein der sjaa Adam og Eva med Kunskapstrêe
                    imillom seg; dei var sette der upp etter Dauden til aa minne alle Folk til alle
                    Tidir um det store Syndefall. Guds Visdom hadde set, at Menniskens Børn hadde
                    godt av aa hava denne Avmindelsen for Augo, serleg um Nætane, daa den gamle Adam
                    var verst. –
    </p>
    <p>
     – Men Tomas var i serskilde Anfektelsar i Dag. Det galdt hans kjære Son
                    Carolus Magnus.
    </p>
    <p>
     Denne hadde ervt etter Far sin eit flytendes Talent og eit høgt Sjeni; og han
                    skulde
     <pb n="121"/>
     bli Folk og slutte med Fantelive. Det vart daarlege Tidir
                    for dei Reisande no; so at den som kunde koma fram paa skikkeleg Vis, so var det
                    baade betre og tryggare. Fysst hadde Carolus vori hjaa Simon Ramstad og gjætt.
                    Der hadde han idagelagt slikt eit Talent i Boki og Lærdomen, at Presten Meier
                    sjølv hadde teki han til seg. Og Guten vart komformera daa han var trettan og
                    eit halvt Aar.
    </p>
    <p>
     Presten vilde gjera noko stort av han. Men han visste, at her i Lande vilde Ætti
                    staa i Vegen for Guten; og so hadde han beslutta, at Carolus skulde bli
                    Missionær og fara til Sululand. «Just han! Just han!» –
                    sagde Presten Meier. Og han tok til aa undervise 'n baade i Bibelen og i
                    Kyrkjehistoria. Men Guten hadde kje Bidlund og Bestandigheit til slik Lærdom;
                    hans Meining og Fyresviv var, at han vilde til Sjøs naar han vart so stor.
                    Dermed var han komin attende til Simon Ramstad; men det var kje Bruk for han der
                    no; og so kom den store Funderingi eller Anfektelsen, kor me daa skulde gjera av
                    han.
    </p>
    <p>
     Daa hadde hans Medledsagerske, ho Gunhild, fengi ein glupandes Teori: me skulde
                    prøve han Enok Haave med Guten.
    </p>
    <p>
     Enok var heilag; han kunde kje segja Nei, dersom han vilde lìva etter
                    Lærdomen.
     <pb n="122"/>
     Og um han vart leid mot Guten, so var nok ikkje Carolus
                    den som lét seg flaa! Det kunde vera mangt aa pumpe hjaa han Enok,
                    lét Gunhild; «veit du kje, din Trave, at der er
                        Smaa-Rakli'er
     
     der? – det kann bli Blavi
     
     og Lokki
     
     det, Far! F. slipe meg, hev
                    kje so gali hendt fyrr! – slik ein kvant
     
     og
                    væl-likandes ein som Carolus er. Naar Mormor di fekk ein Gardmannsson fraa
                    Vardal, so kann liksosnart Son din faa ei Gardmannsdotter fraa Haave,
                    Far!» Fante-Tomas maatte læ og prise dei djupe Innsiktir hjaa Kjeringi
                    si; og han var komin til den Avgjørelsen, at han vilde prøve med 'n
                    Enok.
    </p>
    <p>
     No galdt det aa taka Enok paa den rette Maaten. For Bonden var kautare enn
                    Presten, og Enok var stivare Mann enn Ramstad'en. Det vart det beste aa
                    brùka Klokskapens og Lærdomens Umsvævelser her; for Enok var sjølv ein
                    klok Mann. Og naar han saag at Fanten var likso bevandra i Skriftine som han
                    sjølv og meir til – for Tomas skulde nok finne ei Aspekt til aa setja han
                    fast i–, so kom han til aa faa andre Tankar um Tomas og Ætti hans, og
                    gjera seg ein betre Teori um Carolus.
    </p>
    <p>
     Og so hadde Tomas noko tilslutt som han visste skulde slaa, noko, som Presten
                    Meier
     <pb n="123"/>
     hadde sagt: at med Guds Hjelp, og etter Eilert Sundts djupe
                    Raadslagningar, so kunde der bli Hus og Heim aa faa for 'n Tomas au,
                    dersom han vilde. «Det kann kje bli so lengi fyrr eg sìt paa eit
                    Stykkje Jord eg au, um det er det som skal skilja millom Fant og Folk i denne
                    Verdi!»
    </p>
   </div>
   <div type="chapter">
    <head type="main">
     XII.
    </head>
    <p>
     Det tok til aa skùmast. Enok sat med Borde og aat.
    </p>
    <p>
     Inn kom Fantane ein for ein, helsa og søkte aat Omnskraai. Sistpaa kom Tomas.
                    «Godkveld, og Gud signe Spissen,» helsa han vyrdsamt.
    </p>
    <p>
     Han var smaavaksin og mjukléma, og mjuk og slengjeleg i Gang og heile
                    Ferd, lik ein Villmann som er ukjend med Tungarbeid. Det var som han leika med
                    Lémine sine naar han gjekk, lagde dei hit og dit og kor han vilde; det
                    vesle Hovude laag og svinga paa sin magre brune, frambøygde Stylk til Hals og
                    lagde seg fraa den eine Aksli til den andre liksom kjælande. Andlite, som i
                    Grunnen var godslegt, hadde Tatersvipen, dette snikjande, lausvorne,
                    uvederheftige, snart og lett skiftande fraa heilagt Skalke-Aalvor til villt
                    Løgje; men naar Tomas rødde med godt Folk, saag han
     <pb n="125"/>
     høgtidsam ut,
                    liksom han og var høgtidsam i sin Tale.
    </p>
    <p>
     Han sette seg paa Stolen framanfor Omnen; tok so til aa tala, i Høgtidstone og
                    lange Drag. Kor han vilde av var vandt aa gjéta; han tok til med
                    Vêre og Guds Forunderlegheitir i Naturens Bok. Mæle var mjukt som heile
                    Mannen, syngjande upp og ned etter ein urimeleg høg Skala i utrulege Tonefall.
                    Ein kunde høyre at han var fornøgd baade med seg sjølv og med Tala si; og han
                    gjorde seg fyri med aa tala utsøkt og fint, og sputta brunt naar han hadde sagt
                    noko vigtigt; for Tomas togg Tòbakk som ein Geitebukk. Han lika godt aa
                    antrast um høge Ting; og Hovude reiste seg paa Stylken som eit tomt Aks, og han
                    slog med Nakken og Augo spéla; Andlite strama seg upp og vart strengt, og
                    Talen forunderleg tilgjord. For sine mange kloke Tankar og Fyrisyningar hadde
                    han funni Ord, som tidt ingin utan han sjølv kunde greide; og han hadde sett
                    mang ein klok Mann fast, ja mang ein Prest med, baade i Lovi og i Bibelen, og
                    elles i mange Anskuelsar og Aspektir.
    </p>
    <p>
     Enok svara ha og ja. Han kunde kje med Fantane. Dei var kje som anna Folk. Dei
                    hadde noko med seg baade i Ham og Haatt, som var so reint serskilt ulidande.
                    Noko laust og sleipt og brunt og glatt, noko
     <pb n="126"/>
     av Orm og noko av Aal,
                    ja stundom beint ut noko djevelsk. Ikkje ein ærleg Tone var der i deim, og ikkje
                    eit sætande Ord; alt var falskt og lygnskt og løynskt; og det fylgde ein Udaam
                    med deim, ein Tev av dyriske og fælslege Lystir og Syndir, liksom dei paa ein
                    serskild Maate var i Pakt med Satan. Tomas var langt ifraa av dei verste; men
                    Lage var der; denne glatte Tunga kunde aldri segja anna enn lause Ord. Det var
                    reint stygt naar han kom inn paa aalvorsame Ting; i Fantemunn vart alt
                    vanheilagt. Stundom tenkte Enok at Fantane kunde kje hava Sjæl; dei var kje Folk
                    men forklædde Dyr, Apekattar og Revar i Folkeham, Halvmennar, Halvdyr or myrkare
                    Heimar; so kunde dei kje heller tala som Folk; ein kunde skilja dei ut, berre
                    dei opna Munnen. Og kva dei kunde hava for seg, naar dei tok til aa javle paa
                    sitt rette Fantemaal, det visste vel Hinmannen; eitkvart stygt laut det
                    vera.
    </p>
    <p>
     Tomas hadde bukta og krøkt seg so lengi og sløgt, at han var komin til den store
                    Aspekti um Uppstòda.
    </p>
    <p>
     «– Og no vil eg gje Dykk ein Spurna, Enok, um De ikkje vil ta meg
                    det ille upp. Det er ein forunderleg og djup Ting, som eg ofte hev tenkt
                    paa.
    </p>
    <p>
     «Det stend i Orde paa mange Stadir, at
     <pb n="127"/>
     me skal staa upp or
                    Gravine paa den ytste Dagen slik som me no stend og gjeng, i alle Delar og
                    Maatar og med kvar Léd og Lém. Det er noko me ikkje kann koma
                    ifraa det, min kjære og gudsfrygtige Mann Enok.
    </p>
    <p>
     «Men so seier Jesus tydeleg paa ein annan Stad, att i Uppstandelsen skal
                    me kje gjeva til Ægte eller taka til Ægte; men me skal alle vera som Brørar og
                    Systrar. No kjem Funderingi. Me skal ha alle vaare Lémir i Uppstandelsen;
                    men skal me og ha dei ægteskapelege Lémir, naar me etter Jesu eigne Ord
                    ikkje skal gifta oss? Kann De greida meg den Floken, Enok?»
    </p>
    <p>
     Han sputta og saag listig ut. Fantane i Omnskroken hadde Stræv med aa halde seg
                    aalvorlege.
    </p>
    <p>
     «Den Floken greider Vaarherre,» meinte Enok stutt. «Men du,
                    som vil vera so kjend i Bibelen, du skulde heller tenkja paa eit anna Ord: at
                    den som ikkje vil arbeida, skal heller ikkje æde.»
    </p>
    <p>
     Her rende Enok seg fast. Tomas kunde med Sanning segja, og alle dei andre Fantane
                    song upp med han, at nett no kom han fraa sitt ærlege Blekksmed-Arbeid. Og fyrr
                    Tomas visste av det, hadde han her funni ein so god Beinveg aat Maalemne sitt,
                    at han kunde lata dei andre Aspektine liggje so lengi.
    </p>
    <p>
     <pb n="128"/>
     «Me arbeider nok, me og, i all Ydmygheit og
                    Simpelheit,» sa han, «og vilde gjerne arbeida meir, um gode Folk
                    kunde bruka oss til det. Men no, min snilde og høgvyrdslege Enok, vilde eg fysst
                    av alt faa beda for ein liten Son, eg hev ...»
    </p>
    <p>
     Med mange søte Ord og i utruleg vrìdne og vrange Bugtir og Krokar fekk han
                    tilslutt fram det han vilde um Carolus Magnus, «som ikkje hadde Hovud for
                    den høge Lærdomen, Presten hadde etla aat han,» og som «i si
                    Ydmygheit aldri hadde sigta so høgt heller;» men som «bad kvar
                    Kveld paa sine berre Kne, at det maatte forlenast han aa koma til ein god og
                    høgverdig Guds Mann som han Enok Haave,» so han kunde faa «læra aa
                    arbeida paa Jordi og tena sitt Brø i sitt Ansiktes Sved etter Guds Ord og Bod i
                    fysste Mosebok det andre Kapitel.»
    </p>
    <p>
     No song Gunhild upp. Og det regnde med Kyt og hagla med Ros, so yvi Enok og so
                    yvi Guten; og Mæle steig og vart heitare og heitare, og Kyte steig og vart meir
                    og meir grovt ...
    </p>
    <p>
     Enok høyrde kje etter lenger. Han sat og leitte etter eit Gudsord eller eit anna
                    sterkt Spraak, som han kunde døyve deim med og so gange sin Veg; men med ein
                    Gong kjende han Anden vitne i sitt Hjarta.
    </p>
    <p>
     <pb n="129"/>
     Her var Jesusbarne. Dette var det Offere som Gud kravde av han.
                    Nettupp dette, det verste han kunde tenkje, det alra suraste og sværaste for
                    Kjøt og Blod, nett det var det han Far kravde.
    </p>
    <p>
     Han reiste seg fraa Borde. Daa han fekk Ord for seg sagde han fast og stutt:
                    «Gud vil at eg skal hjelpa denne Guten. Men kjem han hit, so fær han
                    fylgja Husens Skikk, og venja seg til Orden og Arbeid; nokon Letingskap vil eg
                    kje vita av, og ikkje andre Fante-Notur heller. Vil han paa dei Vilkaari, so
                    send han hit. So fær me sjaa kor langt Gud vil hjelpa oss.»
    </p>
    <p>
     Han skunda seg ut. Fantane tok til aa yvihylja han med Takking og Smeikjing.
                    –
    </p>
    <p>
     – Tvo Dagar etter kom Tomas og Gunhild med Carolus Magnus.
    </p>
    <p>
     Det var ein litin mager og mjaa ein, med smaae myrke, urolege Augo og snare,
                    snøgge Rørslur, lett og lealaus som ein Hallingmann. Naar han gjekk, saag det ut
                    som der ikkje var Vegt i han; han kunde kje fyljast med Foreldri sine; dei gjekk
                    for smaatt for han. Men i det vesle runde brune Andlite var der, naar det galdt
                    paa, eit Aalvor og ei Høgtid so ein kunde læ; det var Fante-Tomas sjølv, berre
                    mindre. Og slik ein vaksin og klok Maate hadde han til aa tala og føre seg paa,
                    at ho
     <pb n="130"/>
     Anna mest vart bljug for han. Han var so reint annleis enn
                    andre Born. Men frisk maatte han vera. Ein kunde sjaa at han var vaksin upp ute
                    som ein Fugl eller eit Dyr; mange Ættlédirs Sol og Luft hadde brygt hans
                    Blod; han var kvìk som ein Oter. Jamsides Carolus saag Gunnar helst bleik
                    ut, endaa han var førare og fastare.
    </p>
    <p>
     Høgtidsleg helsa han paa Anna, si «nye Mor»; han skulde «med
                    Guds Hjelp stella seg slik, at ho ikkje skulde trega sin Godvilje mot
                    han.» Fante-Arti, Fante-Arti; denne søte Munnen og glatte Tunga; –
                    Anna vreid seg for aa taka han i Handi og segja «velkomin hit.» Og
                    uff! for ei lita blaut, veik Jomfruhand.
    </p>
    <p>
     Ikkje mindre høgtidsleg helsa Carolus paa den nye «Far» sin. Han
                    kunde med Sanning segja at Viljen hans var god; «og so fær De heller bera
                    yvi med meg, um eg ikkje evler so mykje enno.» – «Kann du
                    læra aa søkja Herren i din Ungdom, Carolus, og beda til han, so greider nok det
                    andre seg,» svara Enok.
    </p>
    <p>
     So tala Fante-Tomas, og tilslutt ho Gunhild. Endelause Fyriteljingar for Guten og
                    endelaus Ros yvi desse «fromme og velbòrne Folk» ... Mæli
                    skreik seg upp, so ein helst vilde halde seg for Øyro. Dei smaae Augo
     <pb n="131"/>
     glyrde og stakk. Um Munnen laag Fantedrage heile Tidi: ein laus,
                    løynsk Smil, noko-so-nær ned-duld; Tala slutta med nokre Ord i Fantemaal, som
                    kom i same strenge, manande Tonelag som alt det andre: «og so vonar eg
                    til Gud, Carolus, at du vil ascha ein horta
     
     Romanisæl
     
     og ikkje lata Buroen
     
     stultra
     
     dero
     
     eller bokka
     
     dero eller dabba
     
     dero; men kammar
     
     dero kje latjot,
     
     so naschar
     
     dero og avar
     
     til Daden
     
     deros og Deia
     
     deros i Jessu Kristi Namn. Og
                    so maa du liva vel daa.»
    </p>
    <p>
     Det var stridt aa halde ut. Men ein Ting sagde Tomas, som Enok lagde Merke
                    til.
    </p>
    <p>
     «Kanskje kunde det heppast so vel,» sa Tomas, «at eg og
                    kunde koma ut av Umstripparlive paa mine gamle Dagar. Lengi hev det vore min
                    Ynskjan og Forlengsel; og no i Vinter snakka eg med sjølve Presten Meier um det;
                    og han sa
     <emph>
      det
     </emph>
     , beintfram dei Ordi brùka han: 'Kann du
                    faa en Mand som Enok Haave med paa det, so er det slettesikkje umulegt,'
                    sa Presten; 'for Enok Haave,' sa han, 'det er den Mannen
                    næst meg sjølv, som hev mest aa segja i Fatig-Kommissjonen.'»
     <pb n="132"/>
     Gunhild blinka til Mannen sin: den er god! – «Nei det
                    kunde daa kje Presten segja,» varde Enok seg bljugt. «Dei Ordi
                    brùka han; eg er kje den Mann som fèr med Lygn og Vas; for eg veit kva
                    der stend: du skal ikke sige falsk Vidnesbyrd mod din Næste.» Enok vart
                    forundra av aa høyre slik Ros, og det fraa sjølve Presten. Ja-ja; Meier var ein
                    snild Mann. Daa han fekk Greide paa Saki, lova han aa hjelpe Tomas med dette so
                    vidt det stod i hans Magt; kannhende Gud her vilde nytte han. Fantane gjekk med
                    Signingar og Bønir og Sekken full, og Enok kjende seg reint styrkt av den nye
                    Gjerningi som var 'n paalagd. –
    </p>
    <p>
     – At Gud var med no, viste seg snart. Carolus var so lydig og snild at det
                    var reint hùglegt; han kunde heiltupp vera eit Mynster for denne stakkars
                    Gunnar'en, som daa og jamt og samt fekk høyre det. « Spegla deg i
                    han Carolus du!» maatte Enok altfor ofte segja til han.
    </p>
    <p>
     Det var rart med han Gunnar. Han som hadde vori saa kvìk og snild fyrr,
                    – var det kje som han hadde vorti umskapt paa desse tvo Vintrane.
                    Motstand og Rangvilje i smaatt som i stort, Uhug og Mothug, ja mest som Hat; og
                    so tver og trùmpen gjekk han der, at det var mest ikkje Svar aa faa, um
                    ein tala
     <pb n="133"/>
     til han. Den som kunde skỳna slikt! Det var vel
                    Djevelen i Guten som reiste seg no, daa Gud kom so nære; det var som med
                    Djevlane i Evangelie, det; dei rasa alltid verst naar Jesus stod framfor
                    deim.
    </p>
    <p>
     Carolus var anna til Kar. Alt gjekk viljugt og lett; og so kvìk og snild
                    var han i sine Svar, at det var reint ei Glede aa røda med han. Og han kom med
                    Spursmaal sjølv au; ja han kunde tala um aandelege Ting so Enok stundom laut
                    tenkje paa Jesus i Temple. Det var vel so at Fante-Arti ofte stakk fram; men han
                    hadde daa vori so mykje hjaa Folk, at han var fri det verste.
    </p>
    <p>
     Noko Arbeidslag var der kje enno; han lika best aa gjæte eller gaa Ærend og anna
                    slikt smaatt. Men so var det daa nett Arbeid og Arbeidshug han vilde lære her.
                    Og naar Viljen var til det og Gud var med, so skulde det nok gange. Enok bad um
                    Visdom og Tòlmod til aa fullføre dette vandesame Verke, so at alt som var
                    att i Guten av Fantehaatt og Slarvehug, det kunde verte utreinska og
                    utbrent.
    </p>
    <p>
     Han torde kje vera streng mot Carolus fraa fyssto. Det galdt aa lempe seg fram
                    med smaae Stìg. Tok ein han hardt, so rømde han vel berre. Som vel var
                    kunde Gunnar no spenne meir i; og so fekk me sjaa um
     <pb n="134"/>
     ikkje
                    Ærekjensla vilde vakna i Carolus, so han ikkje lét Gunnar, som var yngre,
                    gjera Skam paa seg.
    </p>
    <p>
     So vart han Enok endaa strengare mot Gunnar enn fyrr. Alt skulde Gunnar gjera:
                    «du Gunnar kann maaka Fjose;» «du Gunnar kann bera inn
                    Torv.» Men til Fanten heitte det so fjaagt: «og kanskje du Carolus
                    er so glup at du hjelper han Gunnar litegrand?» «Og kanskje du
                    Carolus gjeng av og ser etter Øykine, du?» Uh! det var ufysi; Gunnar
                    sputta. Denne søtblide Tonen; denne Høgtidi, der skulde vera –; det var
                    so forluktande! Og denne Fanten. I Fysstningi hadde Gunnar vori rædd han;
                    Fantane var Heidningar, hadde ho Jorina sagt. Men no vart det Hat og. Slik som
                    Carolus gjekk og sleikte og smeikte for han Far, og snakka so søtt, ja gudelegt
                    – uff! og laug, so det rann or han; men so snart han var ute or Augnesyni
                    hans Far, so berre gjekk han og spanta med Hendane i Broki og plistra! Og aldri
                    at han fekk Skjenn; neidaa. Og Ris – haa. Fanteguten Ris! Nei, berre eit
                    Par søte Ord i denne Bløytetonen –: «det var daa leidt, at du
                    ikkje vart ferdig, Carolus, du, som er slik ein glup Kar. Han Gunnar fær hjelpa
                    deg litegrand daa.» Ja tenk-kje
     
     <pb n="135"/>
     han Gunnar! Han Gunnar var god til alt. Ikkje turvte Fanten gaa i
                    Skinnbrók heller. –
    </p>
    <p>
     Ungen gjekk og arga seg som ein vaksin; den einaste han fann rimeleg var ho Mor.
                    Ho heldt litegrand med han stundom. Og hjelpte han naar ho saag seg Raad. Noko
                    anna var og komi upp i det seinste. Naar han Far var i Byn, og ho Mor bad Gunnar
                    gaa til Landhandlaren paa Aase med ei Mark Smør eller slikt, som han skulde faa
                    Kringlur og Kaffi fyri, so gjekk Gunnar gjerne; han visste han fekk ei Kringle
                    sjølv, naar han kom heim att. Ei serskild Glede hadde han i slike Tilfelle av aa
                    ljuge for Fanteguten; for Carolus maatte kje heller vita noko um dette.
    </p>
    <p>
     Men ein Dag utpaa Hausten hende det noko uventande.
    </p>
    <p>
     Gunnar hadde vori hjaa Landhandlaren. Daa han kom aat Matbui og skulde ha Kringla
                    si, stod Carolus derinne. Gunnar til Mor si: «han Carolus er i Matbui;
                    han hev teke ei Kringla!» Men ho Mor berre hyssa paa han; ja ho var mest
                    vond. «Du er so forhatig paa han Carolus, du, men Carolus hev vori glup i
                    Dag. Berre gakk inn til han du; so skal du og faa Kringla.» Kviskrande
                    lagde ho til: «og so skal du vera snild med han Carolus.»
     <pb n="136"/>
     Gunnar stod som torefortenkt.
     
     Dette
                    kunde han ikkje skỳna. Skjemd og forundra drog han seg uti Matbui att;
                    – «no, kva fekk du for Besingi
     
     di?» spurde
                    Carolus.
    </p>
    <p>
     Etterpaa vart Ungeflokken styrd aat Løo; dei skulde faa leike seg i Dag, daa her
                    var «fritt». Dette var Gunnar so glad for, at han tok alt for
                    godt.
    </p>
    <p>
     Og det viste seg i Dag, at Carolus kunde vera løgin.
     
     Skulde aldri
                    ha set so rart som han kunde skapa seg til. Han var «vill Mann» og
                    fekk deim til aa læ mest meir enn dei hadde godt av. Sidan fortalde han Eventyr
                    for deim; og Sogune hans var mykje gildare enn Jorina sine. Tvo Eventyr fortalde
                    han; so var han leid. Det kunde mest vera verdt aa gjera seg Godvenir med
                    Fanten, so fortalde han vel fleire.
    </p>
    <p>
     – «No vil eg vera Prest!» sa Carolus.
    </p>
    <p>
     Det var Gjentungane med paa. Han fekk Understakken hennar Jorina til Prestekjole;
                    tok so til aa preike. I Fysstningi var han aalvorleg; «mine kjære
                    Medforløste,» sa han, «me maa ikkje vera so letsindige; me maa
                    huske paa at me skal dø;» – men snart slog han yvi i Galinskap.
                    «Fyrr me døyr maa me gifta oss,» meinte han; «og korleis
                    skal et sant Guds Barn faa seg ei Kona? Jau det
     <pb n="137"/>
     skal eg syna
                    dykk.» Han «gjekk paa Friarføter» til henne Serina og apa
                    og skapa seg so dei maatte læ; endaa Gunnar lika kje dette. Men Serina lika det
                    visst; for ho kniste og lo so det var svært. «No maa du segja Ja!»
                    sa Carolus; «det høyrer til!» – «Ja-ja daa!»
                    sa Serina og lo. «Men kva skal eit sant Guds Barn gjera med Kona
                    si?» spurde Presten. «Jau det skal eg au syna dykk.» Han
                    vilde taka Serina um Halsen. Men daa skreik ho og rømde.
    </p>
    <p>
     Anna kom og skulde vondle; ho stod og høyrde paa dette litegrand.
                    «Carolus!» – Ho gjekk fram; Ungarne kvakk, so dei sprang
                    kvar til sin Kant. «Naar Rett var skulde eg segja dette til Far dykkar,»
                    sagde Anna aalvorleg. Daa gjekk Carolus burttil henne og sagde med sitt blidaste
                    Mæle: «aa nei; det er vel kje verdt at han Far fær vìta for mykje
                    um det som gjeng for seg her i Huse naar han er burte?» Daa saag ho Mor
                    stygt paa Carolus. Og det kvakk i Gunnar; no skyna han alt. «Det fær gaa
                    for denne Gongen,» sagde ho Mor og gjekk fraa deim.
    </p>
    <p>
     – Men Gunnar gjorde seg Godvenir med Fanten so fort som han kunde.
    </p>
   </div>
   <div type="chapter">
    <head type="main">
     XIII.
    </head>
    <p>
     Lufti bleikna og Aakeren skjerna.
     
     Eplekaale misste sine vene blaaskjengjute eller rjomegule Blomar og sette
                    Topp-Eple. Viba tagna, flokka seg og vart burte. Paa bleike avslegne Engir heldt
                    Staren sine Stor-møte med eit Skravl og eit Kvirl, so det høyrdest langan Veg.
                    So sette Flokken til Vêrs med eit Sus som ein Stormvind, slog seg ned i
                    eit Raunbertre og fekk seg Mat.
    </p>
    <p>
     Snart var Skurden i Gang, og Laatepipur lét rundt alle Aakrar. So kom den
                    siste store Basken med aa faa Epli upp; og daa det var gjort, saadde dei
                    Rugen.
    </p>
    <p>
     So var Sùmaren til Endes for i Aar. Dei berga i Hus Arbeidsgognir og
                    Køyregreiur og drog inn Ledstengsle og Grindar. Enno var Kyrne ute her og der,
                    gjekk og trødde i Heimehagane og gnog paa den siste Haavoni. Men helst søkte dei
                    Live att-under Gjerde og Husveggir;
     <pb n="139"/>
     der stod dei og smaakulsa;
                    lengta i Hus dei med; drøymde um Vinterfred og logne Baasar.
    </p>
    <p>
     Regnvinden saug og taut i Nòv og i Vegg; no hadde han fengi Haustgraaten i
                    seg. Og Himilen hekk modlaus og graa og vaska og trafsa med tunge
                    Flóir.
    </p>
    <p>
     – Enok var den einaste som ikkje hadde fengi Epli upp; han dreiv med so
                    lite Folk at han alltid vart seint ferdug. Men no var der berre att ein Teig
                    utpaa Aarvollen, og den var so litin, at Gunnar og Carolus kunde klara han
                    aaleine til Nons. So kunde Enok faa pløgja litegrand, og ho Jorina kunde faa
                    hjelpe henne Anna med aa kinne.
    </p>
    <p>
     Gunnar og Carolus stræva det dei vann; «ikkje eit Ord no!» –
                    det skulde vera so gildt aa bli ferdig med Haust-stræve. Men Epleteigen vart
                    drjugare enn dei hadde tenkt; og Carolus tok seg ender og daa ei Kvilestund.
    </p>
    <p>
     «Ufyse Stræv,» knurra Gunnar; han grov i den vaate Moldi med Hendar
                    so raude som Humrakløar.
    </p>
    <p>
     «Aa ja,» sa Carolus. «Eg trur nok eg kjem til aa fara til
                    Sjøs likevel, eg.»
    </p>
    <p>
     «Ja det trur eg vel. Det vil eg au; men du maa kje segja noko.»
                    – «Ikkje du heller.» –
                    «Langtifraa».
    </p>
    <p>
     <pb n="140"/>
     – – «Hyss, kva er det?»
    </p>
    <p>
     Stygge, haase Skrik høyrdest; eit villt, fælt Skravl av rædde Maal høgt uppe i
                    Lufti; – det var Graagjæsane.
    </p>
    <p>
     Kavande i Vinden, i stor, uroleg Trikant, stemnde dei mot Sør.
    </p>
    <p>
     «Aa tenk, no fèr dei. Kor tru dei fèr av?»
    </p>
    <p>
     «Dei fèr til Arabia!» sa Carolus.
    </p>
    <p>
     «Aa, den som kunde vera med.» – «Skapa seg um til
                    Fugl og vera med, ja!» –
    </p>
    <p>
     Dei stirde lengi etter Fugleflokken, som smaatt i Senn graana burt i Skyine og
                    kvarv.
    </p>
    <p>
     «Kor ligg Arabia?» spurde Gunnar.
    </p>
    <p>
     «Arabia?» – Carolus vart høgtidsam, so han liktest Far sin.
                    «Arabia», song han upp, «ligg sju Gongir sju Dagsreisir
                    sunnanfor oss; sunnanfor Have og sunnanfor Flandern og sunnanfor Spania og
                    Keisaren og Paven, ja sunnanfor der Blaamennane bur.»
    </p>
    <p>
     «Aa – aa. Det maa vera langt.»
    </p>
    <p>
     «Og Kongen der er den store Kaliffen Hadonald Raskji; og han bur i eit
                    Slott av drìvi Gull. Men Sulane i Slotte er av Marmor og Filsbein. Og
                    Dronningi og alle Hoffolki er klædde i Silke og Purpurduk; og midt i Slotte er
                    der eit Springvatn av Jaspis og Smaragd; men det spring kje med Vatn; det spring
                    med berre straalande Perlur. Og Hadonald Raskji
     <pb n="141"/>
     sjølv sit paa ei
                    høg Trune av skirt Gull med ein Kongs-stav av Diamant og Jaspis og Ametyst, og
                    skin som Soli yvi sitt Rike.»
    </p>
    <p>
     Carolus hadde gløymt alt ikring seg; dei myrke Augo lyste i Draum.
    </p>
    <p>
     «– Der skulde me vera,» mulla Gunnar.
    </p>
    <p>
     «Eg skulde ynskja eg var den simplaste Slaven der,» sagde Carolus;
                    «for den simplaste Slaven er der gildare enn ein ... Amtmann her; og han
                    hev kje anna aa gjera enn svinge Røykverk for Hadonald Raskji og spela paa Luth
                    og bera Silkeslæpe aat Dronningi; men det maa der vera 500 Slavar til; for Slæpe
                    er so langt som herifraa og til Ramstad.»
    </p>
    <p>
     «Aa –!»
    </p>
    <p>
     «Og kvar Slave hev eit Slavekvende, som er ungt og vent som den venaste
                    Rosa og skin som Soli og hev Augo som Stjernur; for berre dei som er so fagre
                    som Prinsessur fær vera i slikt eit Slott. Og dei syng vene Songar og dansar og
                    spelar paa Luth og Sitterspel; og um Natti svarmar dei um i dei store Hagane
                    under høge Palmetre og Sedrar fraa Libanon kvar med sin Vén og elskar
                    kvarandre og kyssest. Men naar dei hev svarma lengi nok, gjeng dei inn i Slotte
                    og legg seg paa mjuke Silkesengir og søv hjaa kvarandre, til Hadonald Raskji
                    stend upp og ringjer paa den store Klokka som vert høyrd yvi heile
                    Arabia.»
    </p>
    <p>
     <pb n="142"/>
     «Det vilde eg kje vera med paa,» knurra Gunnar; han
                    lika kje sovori.
    </p>
    <p>
     «Nei du kann vita ein er kje nøydd til!» –
    </p>
    <p>
     «Skal me draga?» spurde Gunnar.
    </p>
    <p>
     «Ja dit skal me eingong; men det er langt. Daa maa me fysst yvi Sjøen; og
                    so upp Rinflodi mange hundra Mil; so kjem me til Flandern og Burgundien, og so
                    til den romerske Keisaren; og so maa me gjenom Pavedøme, og so gjenom
                    Tyrkelande.»
    </p>
    <p>
     «Der dei ét Mannakjøt?»
    </p>
    <p>
     «Ja; men me skal gje os ut for Pilegrimar som gjeng til den helage Gravi;
                    daa rører dei oss ikkje.»
    </p>
    <p>
     «Hu; eg vert visst rædd.»
    </p>
    <p>
     «Nei du tarv kje vera rædd; for dei hev daa so mykje Samvit i seg, at dei
                    drèp kje anna enn Riddarar og Krigsmennar.»
    </p>
    <p>
     Carolus spadde litegrand; men han var so burtkomin i Draumane sine, at det vart
                    kje noko av det.
    </p>
    <p>
     – – «Kunde me kje ryma?» spurde Gunnar.
    </p>
    <p>
     «Jau; ei myrk Natt, naar alle søv og ingin veit um det, daa stend me upp
                    og tek med oss det me treng, Klæde og Mat og Gull og Sylv, og rymer Heiane
                    nedyvi til Sjøen.»
    </p>
    <p>
     Med ein Gong fekk Carolus det annvint og gav seg til aa spada so Moldi flaug.
                    «Far din kjem,» kviskra han; «driv paa –.
    </p>
    <p>
     <pb n="143"/>
     «Ja men kven var det,» heldt han fram svært høgt,
                    «som lìvde i firti Dagar og firti Nætar og ikkje fekk Mat? kann du
                    segja meg det daa? – – Aah! der kjem han Far!» ropa han
                    forundra med sit gladaste Mæle.
    </p>
    <p>
     «Ja De maa kje bli vond, Far,» heldt han fram; «men eg kom
                    til aa bespyrja meg med han Gunnar i Bibelhistoria, og det vart so gildt at me
                    gløymde – –»
    </p>
    <p>
     «Eg fær hjelpa dykk,» sa Enok stutt. «Alt til si Tid,
                    Carolus!» –
    </p>
    <p>
     – Det hadde vorti likare for han Gunnar i fleire Maatar no; Carolus var so
                    glup til aa stelle med han Far, at dei mest alltid fekk det som dei vilde. Det
                    vart gjerne so at Gunnar og Carolus fekk vera saman paa huglegare Arbeid, og at
                    Maaking og anna slikt leidt vart lempa yvi paa henne Jorina.
    </p>
    <p>
     Og um Arbeide i seg sjølv ikkje var gildt, som naar dei laut røyte Skind eller
                    staa i Barkekjere, so gjekk det alltid noko so-nær naar Carolus var med; for han
                    fortalde Sogur eller fann paa Drøs, so Tidi gjekk snøggare enn Von var. Ofte
                    vart det Gunnar som laut gjera det meste Arbeide; men det brydde han seg mindre
                    um.
    </p>
    <p>
     Anna saag snart at Gunnar hadde fengi Hjelpesmann i Matbui; tilslutt laut ho læse
                    ned det meste. Serleg Smøre laut ho gøyme,
     <pb n="144"/>
     so det berre var att
                    litegrand aat dei tvo; daa hjelpte dei seg med det, og Stuldine synte kje so
                    mykje. Undrast Enok stundom paa at det vart lite Smør i Aar, so skulda ho paa
                    Høye; det vart so utvaska og armt i slike regnfulle Sùmrar, sa ho. Enok
                    riste paa Hovude; det var kje Høye som gjorde det, men Guds Signing; her var vel
                    kje nokon som ... var for lang paa Fingrane no? – «Nei eg trur
                    slettikkje det; eg hev havt Auga med baade Carolus og Jorina; men dei er visst
                    trugne nok paa den Maaten.» Anna var raud. «Ja Gudskjelov for
                    det,» sagde Enok. –
    </p>
    <p>
     Ymse Slag Forteljarløn laut Gunnar ut med; Carolus fekk han til aa gjeva seg
                    «Foræringar», eller bytte til seg Eignalutir for Vas og Inginting.
                    Soleis bytte Gunnar burt Kniven sin for eit fint Penneskaft og eit Papper med
                    Jomfru Maria paa; det trega han hardt sidan. Men verre vart det daa han kom til
                    aa gjeva Carolus ein av dei gamle Gullringane hennar Mor, ein av deim som laag i
                    Skatolklaffen. Daa vart han rædd. Han kom graatande til Carolus og bad um aa faa
                    Ringen att; for elles maatte han segja det. Carolus lo. «Du kann vita det
                    var berre mitt Narri dette,» sa han: «
     <emph>
      eg
     </emph>
     vil visst
                    ikkje ha noko av deg, som du ikkje kann gje meg med god Hug;» og Gunnar
                    fekk Ringen. Etter dette
     <pb n="145"/>
     trudde han Carolus svært godt. Dei var uti
                    Skatole og saag paa den gamle Stasen ofte; slike Ting var so vene, totte
                    Carolus.
    </p>
    <p>
     Men full Venskap vart det kje millom Gutane, fyrr dei hadde røynt kvarandre i eit
                    Aalvors Tak.
    </p>
    <p>
     Gunnar aatte ein Ting som han gøymde for Carolus, og det var ein liten Pung med
                    Skjelingar i. Heile 12½ Skjeling var der i Pungen; og Gunnar var rædd, at fekk
                    Carolus sjaa dette, vilde han faa Hug paa Skatten hans. So gøymde han Pungen i
                    Ledikken i den blaae Kista hennar Mor uti Buakammerse.
    </p>
    <p>
     Men dermed gløymde han Pungen.
    </p>
    <p>
     So var det ein Sundag Ettermiddag, Carolus og han kom der ut som Kista stod.
                    «Kva er der i den Kista?» spurde Carolus. «Det er berre
                    Klæde i den,» sa Gunnar og lét upp; hugsa paa inginting. Carolus
                    til paa sin Maate og rote og grava; daa Gunnar hugsa seg var det alt for seint;
                    Carolus hadde funni Pungen.
    </p>
    <p>
     «Kva er det? ein Pung ... med Skjelingar i; er det din?» –
                    Gunnar freista aa faa Pungen ifraa han. «Ja; eg hev fengi dei av han
                    Trond Maalar og skal ha dei til aa kjøpa meg Luve for ...» –
                    «Ikkje ver rædd; eg tek dei kje fraa deg!» lo Carolus.
                    «Ein–tvo–tri–tolv, halv trettande Skjeling; ha, ha;
     <pb n="146"/>
     trur du du fær Luve for det? – Aa nei, Far. Men Mor mi
                    skal skaffa deg Luve; ei flunkende ny og fin ei, med Gullsnor paa og Fjør i; ei
                    som ho skal faa heim alt ifraa Sverig, ser du; skal eg gje henne dei Pengane? so
                    fær du Luva til Vaaren, du!» – Enden vart, at Carolus fekk
                    Pungen.
    </p>
    <p>
     Men so kom det ein Mann ein Dag og skulde hava Pengar av han Far; og det viste
                    seg at der vart 8 Skjeling for lite. Daa segjer ho Anna: «kann kje du
                    Gunnar laana Far din dei Skjelingane dine so lengje?»
    </p>
    <p>
     Gunnar kolna der han sat. Carolus var ute, og Gunnar hadde ingin Draum um kor
                    Pungen var. «Ja det er sant,» sagde Enok. «Pungen er uti
                    Ledikken i den blaae Kista mi,» sagde ho Anna; Enok gjekk ut og skulde
                    finne 'n.
    </p>
    <p>
     Stogo tok til aa svive for han Gunnar. Han skyna kva Veg det no bar. Den store
                    Tyngdi lagde seg for Bringa hans, og han fekk Hug til aa graate. Far hans kom
                    inn: «de fær finna Pungen de, som veit kor han er,» sagde han. Ho
                    Anna sat og gav Vesle-Paulus Bryst, so ho kunde kje gaa; «men du veit daa
                    kor Pungen er, du Gunnar?» – «Ja fort no, Gunnar,»
                    sagde Enok.
    </p>
    <p>
     Gunnar hadde rekna ut, at laug han so fekk han Ris; men sagde han sant fekk han
                    likso
     <pb n="147"/>
     vel Ris; og dessutan vart han daa Uvenir med Carolus. Han sat
                    millom Eldar tvo. Men det beste vart aa ljuge. «No?!» egste Far
                    hans. Gunnar mulla med Munnen, men fekk kje upp Mæle ... «Kva er det du
                    segjer?» spurde Far hans. «Eg veit kje – kor Pungen
                    er.» – «Veit du kje, kor han er, segjer du?» Enok
                    stirde so det kolna i Gunnar.
    </p>
    <p>
     Det vart sendt Bod paa Garden etter aatte Skjeling; so lengi den Framande var
                    her, kunde Gunnar vera trygg. Han sat paa Benken ved Matborde blaanande bleik
                    som han venta paa Dauden. Det susa for Øyro hans. Aa, berre han Carolus kom;
                    berre han Carolus kom. Aa, gjev dei maatte gaa til Storbrekke etter Skjelingane;
                    so kom han Carolus att ... Nei; der var ho Serina. Og Skjelingane hadde ho.
                    Mannen fekk sine Pengar; so gjekk han. Inga Raad; inga Raad ...
    </p>
    <p>
     Han Far kom. Stogo gav seg; seig i den eine Sida ... Gunnar klara det kje lenger;
                    Graaten tok 'n.
    </p>
    <p>
     «No fær du fortelja meg korleis det er med denne Pungen, Gunnar.»
                    Far hans stelte seg upp framanfor Borde midt uppyvi han. Gunnar kava og vilde
                    svara. «Naah? – Naah?!» – «Eg hev mist
                    Pungen!» skreik Gunnar yvi seg i vill Graat.
    </p>
    <p>
     <pb n="148"/>
     «Men Gud bevare deg, Gunnar,» jamra Mor hans.
                    «Hev du misst han?» ropa Far hans. «Korleis bar det
                    til?» Uff, no skulde han finne paa noko um det att. «Kor var det
                    du misste 'n?» Enok var skræmeleg aalvorleg. – «I
                    – Løo.» – «Kor kunde Pungen koma aat Løo, naar han
                    laag i Kisteledikken?» – Gunnar grét og tenkte, tenkte og
                    grét; – «eg vilde ... m-u-u, m-u-u ...» –
                    «Naa?» Enok bøygde seg og tok han i Aksli. «Eg vilde ...
                    sjaa paa Skjelingane, m-u-u, u-uh ...» – «Og so tok du
                    Pungen or Kista?» – «M-ja, u-u ...» –
                    «Og sat og dyrka dei stakkars Skjelingane som ein Avgud, ja. Og so la du
                    Pungen i Lomma og gjekk aat Løo med han.» – «M-ja; m-u-u,
                    u-uh ...» – «Og der slarva du han burt. Og etterpaa alt
                    gjeng du og tier og løyner det burt for oss. Ja no fær eg lære deg Aalvor daa,
                    at det ikkje skal gaa med meg som det gjekk med Ypperstepresten Eli
                    ...»
    </p>
    <p>
     Og Gunnar vart so syndleg uppstròkin som han aldri hadde vorti fyrr. Fysst
                    ein Bask; so ein til med same; han vreid seg som han vilde smjuge ut or sitt
                    Skind, og skreik gjenom sin snørde Strupe so der var kje Menneskjelaat i det
                    lenger. Ho Anna gjorde seg hard; han hadde fortent Stryk no; tenk kaste burt
                    Pengar ... men det vart for fælt; han
     <pb n="149"/>
     drap Ungen; «aa nei,
                    Enok! Herre Gud, Enok!» Men i denne Vargestogo kunde ho kje høyre sitt
                    eigi Maal. Endeleg slapp Ungen ut or Kløane paa Far sin; krabba burt yvi Golve
                    paa firefotom, skjelvande, hikstande, mest maallaus, sanselaus ... Anna skalv;
                    «du skulde daa brùka Vite!» – «Det er betre
                    at eg tuktar han,» svara Enok, «enn at han skal falla i Hendane
                    paa den levande Gud!»
    </p>
    <p>
     Gunnar drog upp Skinnbroki si og berga seg ut Kammersvegen, gjenom Kjøken og
                    Bakdøri, yvi Tune aat Løo, kavande heile Tidi med Graaten, som ikkje maatte
                    høyrast for mykje; kjende seg kje trygg her heller; rømde aat Smalagarden; der
                    gøymde han seg burt i den myrkaste Kroken og lét Graaten faa sin Vilje.
                    Aa Gud! kor det sveid i Enden hans. Han grét og grét til han mest
                    vart rædd sjølv.
    </p>
    <p>
     Carolus kom drivande upp Storækra med Hendane i Broki, plistra og tenkte paa
                    inginting. Daa han kom upp-mot Løo, høyrde han gjenom Vindsusen slik ei underleg
                    Uling; kva kunde det vera? Han stana og lydde; kunde det vera Folk? –
                    Lydde og leitte; kom tilslutt aat Smalagarden; der fann han Gunnar. Og fekk vita
                    alt.
    </p>
    <p>
     Daa vart hans lette Fantehjarta so kløkt, at han med ein einaste Gong flaug inn
                    etter Pungen. Og kom og gav Gunnar han att.
     <pb n="150"/>
     «Stakkars deg,
                    at du skulde lida so vondt for mi Skuld! Aa nei, at eg ikkje var heime!»
                    Han klappa Gunnar paa Kinne og trøysta han. «So ja, Gunnar; ikkje graat
                    no lenger. Du skal faa den vene Luva endaa; eg skal snakka vel med Mor mi. Og
                    kann kje ho skaffa deg Luva, so skal du faa ei av meg, naar eg vert stor; det er
                    kje so mange Aari til dess, veit du. Aa nei at du var so trufast imot meg, at du
                    ikkje blanda meg inn i dette. Det var godt gjort det Gunnar. So; kom no, so skal
                    me gaa inn; du tarv kje vera rædd, naar eg er med.»
    </p>
    <p>
     Gunnar kom seg smaatt i senn. «Og no skal du kje segja Far din at du hev
                    fengi att Pungen din; so kann du sidan kjøpa deg kva du vil for dei Pengane. Er
                    kje det sant?»
    </p>
    <p>
     «J–jau,» hiksta Gunnar; han smilte gjenom Graatkrampen.
    </p>
    <p>
     I den Stundi gløymde han at Carolus var Fant. Carolus var den gildaste Guten paa
                    Jordi.
    </p>
   </div>
   <div type="chapter">
    <head type="main">
     XIV.
    </head>
    <p>
     «Du snakkar so mykje um aa fornekta seg sjølv», sagde ho til han
                    ein Kveld, dei hadde lagt seg; «det er rart, at du kan halda paa med
     <emph>
      dette
     </emph>
     daa.»
    </p>
    <p>
     Han skulde høyre det ein Gong! anten det gjekk so eller so. Men daa ho hadde sagt
                    det, trega ho paa det att.
    </p>
    <p>
     Han tagde lengi. Og det vart so susande stilt. Ho høyrde sine eigne Ord uppatt og
                    uppatt; og dei vart so styvne og stygge. Og der laag han og hadde høyrt deim, og
                    tenkte paa deim. Ho vart sveitt. At ho daa aldri kunde lære aa tegja.
    </p>
    <p>
     «Du veit vel», kom det endeleg, «kva Gud sa til Adam og Eva:
                    'vorder frugtbare og formerer eder'. Og me skal gjera hans Vilje i
                    alt. Me maa berre beda um aa faa gjera det med det rette Sinn og ikkje av nokon
                    Kjøtslyst.»
    </p>
    <p>
     <pb n="152"/>
     – – Ja du tarv kje syte! han hev nok Svar! Og
                    Bibelspraak til alt, um det er aldri so gali ...
    </p>
    <p>
     Um ho vilde segja at ho ikkje stod i det; at han øydelagde henne med Arbeid og
                    Barnsengir ... «I Hustruer værer eders Mænd underdanige ligesom
                    Herren»; «hans Kraft er sterk i dei veike» ... det vilde
                    regne med Bibelspraak. Og alltid fann han det som høvde etter hans Hovud.
    </p>
    <p>
     Ho skyna seg kje paa han. Ho totte slett-ikkje han lìvde so plent etter
                    Orde i alle Ting. Han snakka um at me skulde vera audmjuke og smaae i vaare
                    eigne Augo; men dette Smaalæte og Mjuklynde merka ho kje noko til hjaa 'n
                    sjølv. Alt det han gjorde var rett; kvart Paafynster av 'n skulde vera
                    Guds Vilje ...
    </p>
    <p>
     Um der stod, at «I Hustruer skal være eders Mænd underdanige,» so
                    stod der likso vel: «I Mænd, elsker eders Hustruer og værer ikke bitre
                    imod dem.» Men det hugsa han aldri. Berre det, som høvde for 'n
                    sjølv – –
    </p>
    <p>
     Ikkje den minste Tanken hadde han for henne. Ikkje ein einaste Gong hugsa han
                    etter korleis ho kunde ha det. Dei kunde godt havt Raad til aa lìva som
                    anna Folk; men nei ... Det var vel Meiningi hans, at
     <pb n="153"/>
     han vilde hava
                    Ende paa henne; det var vel det som var. No, daa Arven hennar var gjengin, kunde
                    ho au gaa; han vilde vel heller hava ei ny, som kunde gange 'n endaa meir
                    under Augo. Han var kannhende ikkje so galin som han saag ut til. Underlegt kor
                    væl denne Heilagdomen hans høvde med det jordiske; det som var Guds Vilje var
                    alltid det som var det billegaste ... so nær som dette med dei fatige kannhende.
                    Han skjemdest av aa tilstaa at det var Knipeskap, og so fann han paa at det
                    skulde vera Guds Vilje ...
    </p>
    <p>
     Uff; no fekk ho kje tenkje for stygt. Men jamenn kunde ho bli so forarga stundom;
                    – og berre Gudshug
     <emph>
      var
     </emph>
     det ikkje; det skulde ho mest vaaga.
                    Sann Kristindom kunde daa ikkje vera so hard.
    </p>
    <p>
     Jau, ho skulde visst gange her og gjera seg Samvit, av di ho narra han i
                    sùmt smaatt; naar han var so urimeleg, so fekk han sjølv taka Skaden. Og
                    Borni skulde ho hjelpe so mykje ho kunde; og Maten stellte ho so godt som ho
                    fekk det til. Harmelegt, at ho var so veik; at ho ikkje kunde gjera beintfram
                    Motstand! Det skulde vori ho Inger hans Per ...
    </p>
    <p>
     Ho laag og arga seg til ho fekk ei Skjelterid. Hjelpe henne so sant; ho som so
                    vel
     <pb n="154"/>
     kunde turve sova. Uh; ho var so trøytt og klar; ho hekk mest
                    ikkje ihop. Kvar Morgo upp i Otta; træle og traave heile Dagen; tusund Ting aa
                    gjera og inga Hjelp; Huse og Fjose, og Barn ved Bryste ... Ho Serina var snild,
                    men rokk kje stort meir enn stelle den litle; og Jorina kunde kje so mykje som
                    bøte ein Sokk ... Rart Barn; kunde inginting lære. Gjekk berre og snugga seg og
                    klaadde seg i Hovude; ein hadde meir Mas med aa halde henne rein enn ein hadde
                    Gagn av henne; Anna skulde vera so glad ho var fri henne, at –; men det
                    torde ho nok ikkje nemne. Det var slik ei Høgtid med den Ungen, at det var kje
                    Maate paa; hans eigne Born vart reint som Stikborn mot desse Fantungane. Men so
                    gjekk dei han no kje mindre under Augo; det forstod dei seg paa, slikt
                    Fanteherk! Det verste var at ho Jorina fyllte han Gunnar so upp med Sogur og
                    Fesjur at han vart reint tussut av det, myrkrædd og stakkarsleg; ja no hadde han
                    fengi slik Hug paa sovori Tøv, at han brydde seg kje um aa vera i Lag med andre
                    enn desse Fantane, som kunde fortelja han Eventyr og gamalt Kjeringsnakk.
                    Carolus var vel den verste i dette au; men no hadde han fengi slik Magt i Huse
                    ... aa! um ho kunde faa noko paa han ein Gong, so
     <pb n="155"/>
     ho kunde faa han
                    ut. Men aa faa Tak paa ein Fant –; daa fekk ein lettare Tak paa
                    Aalen.
    </p>
    <p>
     Og her gjekk ho. Ikkje kunde ho hava noko Tilsyn med Borni heller; dei kunde lære
                    alt som stygt var, for den Skuld. Naar skulde vel ho faa ei Fristund? Ho stræva
                    paa Tròt fraa Morgo til Kveld; og um Natti, naar ho skulde sova, var det
                    den litle; eller tunge Tankar som au kunde taka Svevnen; so um ho kunde faa ei
                    Fristund au, so var ho for mødd. Og han –; han, som endaa hadde teki paa
                    seg aa halde Skule for deim; jau det vart Greidur! – Det gjekk som det
                    maatte gaa, naar ein var so strid paa sitt og ikkje vilde høyre paa Fyriteljing.
                    Kva det skulde bli av Borni visste kje ho. Ikkje kunde ho hjelpe deim. Ho maatte
                    gange som Gjente, ho, og vera glad ho fekk fraa seg det som mest turvtest. Og
                    med alt det ho stræva, so vart det kje som det skulde kórso; det vaks
                    uppum henne paa alle Kantar med ugjort og halvgjort; Huse var i Ustell og Borni
                    i Ustell; her saag slik ut ofte at ho reint laut skjemmast. Men – «berre
                    me kann halda Hjarta vaart reint og heilt» – uh.
    </p>
    <p>
     Og so kunde han kje ein Gong hava det Vite –; so snart det eine var
                    avvant, so var det aa gange med det næste ... Og
     <pb n="156"/>
     so veik som ho
                    vart. Sist hadde ho klara det; men næste Gong? – Ei Braarædsle tok henne.
                    «Aa Gud! lat meg kje faa fleire no ... i Jessu Namn Amen!»
                    –
    </p>
    <p>
     – Nei, nei; ho meinte det ikkje. Ho meinte det ikkje. Ho visste ho maatte
                    kje klaga ho, som hadde so vene og friske Born. Aa nei; ho klaga kje heller. Det
                    var ikkje Meiningi det. Ho maatte nok berre takke til. Tenk um det hadde vanta
                    deim noko; anten paa Kroppen eller paa Vìte; det var nok dei som fekk
                    kjenne kor godt det daa var. Nei; ho skulde ikkje klage. Fekk dei berre vekse
                    upp som det no saag ut, so skulde visst ho vera fornøgd. Det var berre det at ho
                    stundum kunde verta so forharma – –
    </p>
    <p>
     Ho laag og høyrde paa dei jamne trygge Andedragi fraa Vogga og dei smaae Sengine;
                    lydde til denne søte Firklangen av frisk, lett Svevn, til ho vart roleg. Ein
                    fekk lata Han styre; og lite paa at det gjekk som fyri-sett var. Det kom vel den
                    Dagen daa han Enok fekk trega – – –
    </p>
    <p>
     Ute hadde Vinden snutt seg paa Sør; ho kunde høyre det paa Tòte. Huse var
                    som ei Vindorge, og kvar Vind hadde sitt Spel; fraa dei høge Yl av Nordvesten
                    til det døyvde, graatande Regngnaale fraa Sør, – ho kjende
     <pb n="157"/>
     deim alle. Aa ja, ja. Verdi var stormfull og tung. Aah ja. Gud vere med
                    oss.
    </p>
    <p>
     Med ein djup, trøytt Sukk seig ho i Svevn. Daa han Litle-Paulus vakna noko etter,
                    laut han skrike ei heil Rid fyrr han fekk vekt henne.
    </p>
   </div>
   <div type="chapter">
    <head type="main">
     XV.
    </head>
    <p>
     Ein ven, frisk Sundag i Februar. Lind Frost, lett Luft; døyvt Solskin fraa
                    halvslørd Himil.
    </p>
    <p>
     Inne paa Aase stend Enok og les Teksti. Den sæle Smilen hans er kje so tydeleg i
                    Dag. Der er heller noko graatt og trøytt yvi Andlite.
    </p>
    <p>
     Ein logn, tung Torv-Varme fyller Stogo. Golve er straatt med frisk Sand. Anna
                    sìt i Armstolen ved Vogga og blundar so smaatt; attum henne hev
                    Smaagjentune gøymt seg.
    </p>
    <p>
     Ho Jorina sìt i Omnskraai og dubbar. Paa kvar-si Side av det grøne Borde,
                    like under Augo hans Enok, sìt Gunnar og Carolus; dei ser ut som dei
                    høyrer paa Teksti.
    </p>
    <p>
     Paa Veggen ved Kammersdøri heng Klokka og tikkar i sitt høge Hus. Tikk –
                    tikk; tikk – tikk ... syvjugt og seint; Carolus têl:
                    ein–tvo; tri–fir' ... noko fær ein finne paa, so ein ikkje
                    skal somne.
    </p>
    <p>
     <pb n="159"/>
     Gunnar drøymer um Arabia. Der vil han byggje seg ei Borg. Den skal
                    vera slik og slik, og hava so og so mange Rom; der og der skal Carolus bu; og
                    der vil han vera sjølv; dessutan vil han taka med seg Borni hans Per der nord,
                    so dei vert mange nok til aa slaa Trebonius.
    </p>
    <p>
     Kannhende han gifter seg med Olina ein Gong? – Uff nei. Men dette som han
                    Carolus fortèl um ... det maa vera løje.
    </p>
    <p>
     All Ting veit han Carolus. Kven hev sagt han dette, tru? Kann han ha set det?
                    – Det vil Gunnar spyrja etter i Kveld. Det er so gildt med det at dei
                    ligg ihop no; so kann dei faa røda so mykje. –
    </p>
    <p>
     – Enok las og las, men var som so daud; hadde kje den rette Gleda i Orde.
                    Det var ein av dei myrke Dagane dette; Soli gøymde seg attum Skyir, og det var
                    Skugge i Hjarta hans. Men Frelsarhandi heldt; so rædd turvte han ikkje vera.
    </p>
    <p>
     I seinare Tidir var han kje so jamt paa Tabor som fyrr. Berre ein Gong
                    imillomaat, naar Gud serleg vilde vise han sin Naade. Stundom kom han heller
                    langt nedimot Dalen, totte han. Djevelen narra han ofte med sine Knìp, og
                    Suti for «i Morgo» fekk Tak paa han altfor ofte. Men han visste,
                    at som han hadde det no, med Fall og Uppreisning og
     <pb n="160"/>
     mykje Strid, so
                    var det ein kristin maatte vente aa hava det i Jammerdalen. Og so laut Enok vera
                    glad likevel. Glad at han fekk stride den gode Striden og vart agta verdig til
                    aa prøvast i mange Freistingar.
    </p>
    <p>
     Berre Gud vilde hjelpe han med Husfolke hans, so det og snart kunde koma til
                    Jesus. Han totte det gjekk smaatt med dette, og bad ofte um Tòlmod. Og
                    han arbeidde og stridde med Lesing og Bøn, og preika Orde baade i Tid og Utid;
                    so lengi skulde dei høyre kor god og ljuvleg Herren var, til dess dei ikkje
                    kunde halde seg burte lenger.
    </p>
    <p>
     – Undrast paa kva det kunde vera han Gunnar tenkte so paa no; han sat og
                    stirde med slike tome Augo. Enok vilde til aa spyrja han um dette, kannhende
                    skræme han litegrand, so han kunde minnast det ei Stund; – daa høyrdest
                    det Stìg ut paa Vegin. Alle vakna og glytte ut. Kjære Folk; var det kje
                    Student Olsen, som kom svingande?
    </p>
    <p>
     Gunnar og Carolus blinka til kvarandre; han kom hit. Gudskjelov, Gudskjelov
                    ...
    </p>
    <p>
     – Tri sopande Stìg inn Gangen; knakk-knakk paa Døri; inn steig
                    Olsen mager og lang. Flosshatten hadde han teki av Hovude; men endaa laut han
                    bøygje seg. «Goddag; signe Andagten.» – «Takk.
                    – Du maa sjaa du fær sitja.»
    </p>
    <p>
     <pb n="161"/>
     Olsen drog upp Frakkebreiddine og sette seg paa den næmaste Stolen;
                    «mykje til fint Vêr.» Han var ædrug i Dag; tala Bygdemaale.
                    Hatten lagde han paa Knée; Staven sat han med i Handi; Ryggen var rak som
                    eit Skaft. Han var skallutt framme og langhærd bak; Andlite var magert og skarpt
                    med djupe Fòrur; i Kinni var som ein Kul av Tòbak-Skraae. Dei
                    blygraae smaae Augo blinka jamt og tidt. Frakken var blankslìten,
                    Halsskjorta flekkut, Styvlane skakke og mest hælelause. Han hadde stygge
                    Drykkjeridir, Olsen, og det var smaatt med han i det heile; men han var lærd, og
                    so hadde Enok som ein Vyrdnad for han korso.
    </p>
    <p>
     Dei kom i Svall. Gunnar og Carolus blinka til kvarandre. «Eg gjeng burt og
                    ser um Øykjine,» sagde Carolus og rusla ut. Gunnar snart etter –
                    Kammersvegen. So kunde han Far tru at han vilde ut og lesa paa Leksa si.
                    –
    </p>
    <p>
     Olsen var komin «i Forretningar» i Dag. Han vilde høyre um Enok
                    kunde ha Bruk for ein Huslærar kannhende. «Eg høyrer du hev fengi nok av
                    det som Folk her kallar Skule,» sa han; «og daa eg just hev fritt
                    i nokre Vìkur no, so kunde det høva godt kannskje.»
    </p>
    <p>
     «Ja –.» Enok drog paa det.
    </p>
    <p>
     <pb n="162"/>
     Han visste at Olsen var dyr. Men naar Gud sende Mannen hit, so var
                    det kannhende hans Vilje. Ein kunde slaa seg ihop med han Per, so vart det kje
                    so vondt dyrt likevel. Hans eigi Skuling gjekk det smaatt med, det var sant;
                    lite Stundir vart det, og denne stakkars Gunnar'en med sin Uhug til Boki
                    ... det var vel gali at han gjekk soleis lenger. «Kva meiner du,
                    Anna?»
    </p>
    <p>
     Anna talde til av beste Magt. Baade Gunnar og Serina stod til atters for sine
                    Jamaldringar; og um me kunde forsvara aa lata henne Jorina gaa med so lite Skule
                    ...
    </p>
    <p>
     Det meinte ho skulde hjelpe, og det hjelpte. Dagen etter sat Borni hans Enok paa
                    Skulebenken; dei hans Per der nord var au med.
    </p>
    <p>
     Glad var Gunnar. No fekk han gange sundagsklædd! Og so var det Fristundine. Daa
                    tumla han seg reint villt. Fangtokst
     
     og slogst og ylte i
                    høgan Sky, og fann paa alle Slags Fantestykkje. Serleg leid var han med henne
                    Olina hans Per; lugga og slog henne; kneip henne i Armane og stakk henne med
                    Naalir; stundom kasta han henne i Bakken og drog henne rundt etter Føtane; ho
                    laut klaga til Olsen. Det var reint rart, so vill han hadde vorti; han var verre
                    enn alle ihop.
    </p>
    <p>
     <pb n="163"/>
     Elles gjekk det godt. Olsen var glup til aa halde Skule, naar han
                    hadde dei gode Ridine; han fekk Liv i Borni, og dei fylgde med. Streng var han
                    ikkje; dei fekk røde og læ og sitja som dei vilde mest; sjølv spanta han att og
                    fram paa Golve og berre liksom tala med deim. Men skyna han at dei vart leide,
                    so jaga han dei ut; «no duger de kje til anna enn til aa slaa
                    Tribonius,» sa han.
    </p>
    <p>
     Enok hadde aat han for denne Maaten hans; det var gali aa halde so lite Tukt,
                    meinte han. Borni lika det nok; men just det var eit vondt Merke; ein skulde
                    agte seg for det som var gildt for Kjøt og Blod. «Eg brukar
     <emph>
      min
     </emph>
     Metode,» sa Olsen.
    </p>
    <p>
     Men um Kveldane heldt han seg paa Garden, helst hjaa han Helge, der det stundom
                    var ein Dram aa faa. Og fekk han ein Dram eller tvo, so «preika»
                    han. Og Folk samla seg og hadde Moro av dette. Men vart han drukkin, fortalde
                    han sine «Oplevelser»; det var der ingin som skyna seg paa. Daa
                    vart Olsen vond. Eller han sukka og vart hugtung. «Man tænke sig, her
                    staar jeg, Norges største Digter; – og i hvilke Omgivelser!
     Ah, quelle vie, quelle vie, ah! voici un
                    malheureux!
     » – og anna Javl, som skulde vera Franskt,
                    lét han um.
     
    </p>
    <p>
     <pb n="164"/>
     Daa Laurdagen kom, slutta han Klokka tolv og strauk paa Bygdi.
    </p>
    <p>
     Han kom kje heim fyrr dei hadde eti til Kvelds. Og daa var han svært
                    høgtidsam.
    </p>
    <p>
     «Tak, ikke Mad.» Stakkar; i Kveld tala han Bymaal.
    </p>
    <p>
     Han gjekk paa Golve med svingande Faktir og store Stìg, og kremta og
                    kremta som han vilde segja noko. So lagde han Armane yvir Bringa og stellte seg
                    upp. «Høistærede Enok Haave. Har jeg nogensinde fortalt dig om min
                    Besøgelses-Tid?»
    </p>
    <p>
     – «Eg vil ynskja du hadde kjent din Besøgelses Tid,» svara
                    Enok; han sad og smidde paa eit Spadeskaft.
    </p>
    <p>
     Olsen tok til aa gange att; hadde visst ikkje høyrt Svare. «Ja, min Ven;
                    saadant oplever ikke Per og Paal! I det hele taget. Man blir ikke Digter, hvis
                    man ikke mindst en Gang i sit Liv har været gal, – som Filistrene kalder
                    det.
    </p>
    <p>
     «Hm. Jeg husker det som det var igaar. Det var en lys, lys Morgen. Jeg
                    dampede ud over den herlige Kristianiafjord; mit Maal var at besøge en viden
                    berømt dansk Nervelæge ... jeg var nemlig ikke gal, men nervøs. 'Mod Syd,
                    mod Syd som den vilde Gaas!' heder det i et af mine Digte. Som jeg nu sad
                    der alene for mig selv paa et vist Sted, da gik det
     <pb n="165"/>
     med engang op
                    for mig –: du, Ole Christian Olsen, du er, reverenter talt, en L–.
                    Men dit Indre, din Sjæl, er en Udstraaling, en Straale ... en Udsitren af Altets
                    Ophav, den store Overdigter ...» Han rette Armen ut og didra med
                    Fingrane.
    </p>
    <p>
     «Og jeg følte Gud i mig lys levende. Kan du tænke dig noget saadant,
                    Enok?»
    </p>
    <p>
     «Eg hev ... kanskje upplivt det som var større.»
    </p>
    <p>
     «Gudskelov, at du forstaar mig, Enok. Det er velsignet at være blandt
                    oplyste Folk.
    </p>
    <p>
     «Ja det var en stor Tid. Siden gik jeg længe som i en salig Rus; en let,
                    lys Taage, som jeg kaldte Digtertaagen. Og en vældig Stemme i mig sagde tydelig,
                    uden Ord: Du er den som er større end Shakespeare.
    </p>
    <p>
     «Omsider begyndte det at gaa rundt for mig. Og der kommer nu en Episode
                    som er – i subjektiv Forstand – noget af det interessanteste jeg
                    har oplevet. Min saakaldte Galskab var nemlig en stærkt beaandet
                    Fantasitilværelse ... begavet med en Digterevne, som jeg aldrig har havt hverken
                    før eller siden. 'En Seilersky saa lys og let' ... Hører du efter,
                    Enok?»
    </p>
    <p>
     «Aa, eg høyrer nok ...»
    </p>
    <p>
     «Jeg troede dengang, at det var Jordens magnetiske Udstrømning, som
                    foraarsagede
     <pb n="166"/>
     Kræfternes Aftagen og omsider Døden. Nu var
                    Udstrømningen ophørt; Jorden beholdt sin magnetiske Kraft i sig selv, og de Døde
                    vendte tilbage.
    </p>
    <p>
     «Rummet var forsaavidt ophørt, som jeg kunde tale ligesaa godt med en Mand
                    i Grækenland og Rom som med en i mit eget Værelse. Naar jeg siger at jeg
                    extemporerede tusind Vers, siger jeg altfor lidet. For i hele tre Maaneder
                    forekom det mig, at mit Publikum var samlet – nei, opmærksomt –
                    Klokken otte; og da trakterede jeg dem i Regelen lige til Klokken elleve med det
                    ene Vers efter det andet; og disse Vers knitrede af Esprit; og hvad
                    Formfuldendtheden angaar, saa har jeg udenfor Daarekisten ofte ikke naaet den,
                    men aldrig overtruffet den.»
    </p>
    <p>
     «Hm; ja dette –» tok Enok i. Men Olsen letst ikkje
                    høyre.
    </p>
    <p>
     «He–he; engang indbildte jeg mig, at Goethe havde sagt eller gjort
                    noget som mishagede mig; og saa gav jeg mig til at angribe Goethe. –
                    Goethe er en afdød Kollega af mig, en af de største Digtere, som nogensinde har
                    existeret. – Det første Vers vil enhver erkjende Urigtigheden af
                    –:
    </p>
    <quote>
     <l>
      «Er sass ja ganz wie blind und taub
     </l>
     <l>
      in vielen, langen Jahren ...»
     </l>
     
    </quote>
    <p>
     <pb n="167"/>
     «
     Ah, c'est vrai;
     du forstaar
                    ikke Tysk.
     Ah, l'imbecile
     ... Men nu skal du høre
                    noget, jeg digtede paa Norsk; det var til Henrik Wergeland, hvem jeg angreb for
                    hans Usædelighed, – og det med Rette.
    </p>
    <quote>
     <l>
      'Hvor længe, Henrik – –'»
     </l>
    </quote>
    <p>
     «Hm,» kremta Enok; «du fær gaa burt etter Salmebøkane,
                    Gunnar. Det er paa Tidi no, at me held Bøni.»
    </p>
    <p>
     Olsen stana og slog ut med Armane.
    </p>
    <p>
     «I Øgleunger!» sette han i; «vogter eder for den aandelige
                    Hoffærdighed! Vogter eder for dem, der holder lange Bønner og siger Herre,
                    Herre, men fornægter og foragter Herren i hans Værk og i hans store
                    Aabenbarelser! De kjender hverken Goethe eller Shakespeare, men vil kjende Gud!
                    – hah. Sandelig siger jeg eder, eders Bønner og Herre-Herre-Raab skal
                    ikke hjelpe eder; intet skal hjelpe eder; thi I søger Frelsen udenfor eder, hvor
                    den ikke er at finde. I Æsler! intet kan frelse os, naar vi ikke kan frelse os
                    selv! Om du tror, men dit Blod løber sygt og tungt og sort i dine Aarer, da skal
                    ogsaa din Tro vorde dig til Sygdom og Fordærvelse. Sandelig siger jeg eder: det
                    kommer ikke an paa Troen, men paa Blodet! I Daarer, I taler i eders Raahed om
                    Jesu Blod; vide I da ikke,
     <pb n="168"/>
     at naar der tales om Blodet, om det
                    frelsende Blod, da er det eders eget Blod, eders eget friske, røde Blod!
                    – thi i det ligger Frelsen, men ikke i noget andet! Der er ikke Frelse i
                    nogen Ting, hvad enten det kalder sig Tro eller Troldom! Men I skal være som de
                    der ikke have Lægedom behov! Ser til Himmelens Fugle! I Fæhoder, hvad andet
                    lærte Jesus end Sundhed og et let Sind! Glæde er den bedste Medicin, og den
                    bedste Medicin er den bedste Religion; derfor skal I synge Sange til Evans Pris,
                    ligesom den salig Guds Mand Presten Zetlitz; men vorder ikke siddende her i
                    disse mørke Huler og grubler over eders saakaldte Synder; he-he, Synder! som om
                    en Bauer
     
     kunde synde! Jeg synes jeg ser Vorherre sidde og tælle
                    ihop de Smaadumhederne og Smaaraahederne, som falder af efter dere, og som dere
                    smykker med det høitravende Navn «Synd»; ha-ha; Synd! I har Fanden
                    ta mig ikke saa megen Sjæl, ikke saa megen – –»
    </p>
    <p>
     «No kann det vera nok!» sette Enok i. «Jau no kom nok
                    Hjartemeiningi upp, no! Det er som det stend: Born og fulle Folk kann kje tegja
                    med –»
    </p>
    <p>
     «Hvad! Sa han fulle Folk! Tror han kanske, jeg er fuld? –
                    Jeg!» – Olsen strama seg upp og vart stiv som ein Stake. So tok
     <pb n="169"/>
     han Hatten og Staven og skreid ut.
                    «L'imbecile!» ropa han i Døri.
    </p>
    <p>
     Dei saag kje meir til han. Men Morgonen etter kom det Bod fraa han Per der nord
                    etter Panken hans og ein Ort
     
     og seks, som han skulde hava av Enok for otte Dagar
                    Skule.
    </p>
    <p>
     – Det sat som ein Agg i Enok etter dette.
    </p>
    <p>
     Han hadde synda. Vantruin og ulydig hadde han vori. Guds Vilje hadde han visst:
                    at han skulde vera Lærar sjølv i Huse sitt; og Hjelp til dette skulde han faa;
                    det hadde Gud lova han tydeleg. Men so hadde han vorti utòlig. Det gjekk
                    ikkje godt nok, og det gjekk ikkje fort nok; han hadde for mykje aa gjera. For
                    denne hans Tvil og Vantru hadde Gud no teki Hjelpi si fraa han, so det vart som
                    han trudde, at han ikkje greidde det. Det var som med Petrus, daa han gjekk paa
                    Vatne; han sokk so snart han tvila. Men Enok hadde kje som Petrus vendt seg til
                    Herren; han hadde vendt seg til Olsen.
    </p>
    <p>
     Og «forbandet er den Mand, som forlader sig paa Mennesker og held Kjød for
                    sin Arm.» Ikkje berre med Vantru hadde han synda; Uppreist hadde han
                    gjort. Og so braadt som det var komi! so reint uforvarande! Han
     <pb n="170"/>
     hadde kje visst av nokon Ting; tottest staa i Naaden som fyrr; og med ein Gong
                    laag han der; hadde gjort den verste Syndi eit Guds Barn kunde gjera.
    </p>
    <p>
     Di meir han tenkte, di større vart Syndi, og ei Rædsle tok han, so han misste sin
                    Fred. Og no kom Straffi. Huglaus og kald vanka han um; all Barnefrihug veik fraa
                    han; halvrædd og uhùga gjekk han til Ord og Bøn; der var kje Hjelp i noko
                    no, av di Gud heldt sin Naade burte. Verdslege Sorgir og Tankar fekk Magt med
                    han kvar Stundi, og han tenkte med Fælske paa, kor lett Spel Sattan vilde hava
                    med han, um han fekk Lov til aa gange paa han no. Det var Dagar daa han kjende
                    seg so naadetom og kald, at han mest kunde tru Live var utsløkt; det einaste han
                    hadde var Lengten etter Gud, ein veik, uroleg Lengt som ein litin bivrande
                    Gneiste. Det var Trui; han visste det; men ho var so kraftlaus, at der inga
                    Trøyst var i ho og inga Trygd; og Bøni hans var so arm, at ho kunde knapt naa
                    upp for Truna og for Lambe.
    </p>
   </div>
   <div type="chapter">
    <head type="main">
     XVI.
    </head>
    <p>
     Det hadde vorti lite Høy i Aar; dei laut hjelpe seg med ymse Slag til Kreturi.
                    Raunbork var god; dei gamle Raunane i Hagen fall ein for ein, so det tilslutt
                    berre stod att eit Par av dei eldste, den med Skjorereire i, og so ein som mest
                    var utgjengin. Det vart underleg audt og snaudt. Endaa godt, so lengi den gamle
                    Selja fekk staa; Enok vilde helst ha hoggi den au, daa det «fylgde Ovtru
                    med ho;» Far hans hadde haldi ho for eit Lukketre. Men so var det det, at
                    ho livde eit Grand mot Nordvesten.
    </p>
    <p>
     – Dei sat ein Dag og skava Bork; so kom Salomon Storbrekke køyrande med
                    han Legde-Lars. Anna sukka; no skulde dei ha den Ufysa aa dragast med att. Av
                    alt det Skrape som flakka um paa Legd no, var Lars Rotteholen den verste.
    </p>
    <p>
     Rein Tulling var han, halvt Barn og halvt Dyr; kunde kje tala reint dessmeir,
                    endaa han
     <pb n="172"/>
     var firti Aar gamall. Gange kunde han kje heller
                    skikkeleg; stabba seg fram med Stav som ein Gamling, og riste og skalv i sitt
                    slaskutte Hold. Ufysin var han aa sjaa paa au, graafeit i Andlite og sveitt, med
                    eit dauvt, dyriskt Smil og smaae, blakke Faaming-augo. Men det verste var at han
                    var so skamlaus; reint stygt var det aa hava han i Huse, naar der var Born. Ho
                    Anna hadde komi yvi Gunnar og Carolus ein Gong, dei laag i Løo og stelte med han
                    paa ein Maate som –; ho vart harm berre ho tenkte paa det. Og denne
                    Kreksa av eit Menneskje skulde gange her i tri Dagar ...
    </p>
    <p>
     – «Goddag i Huse!» ropa Gamle-Salomon høgmælt; det var mest
                    som dei skulde høyre han Napolon sjølv. Men Salomon var meir pipande i Mæle; for
                    han eldest.
    </p>
    <p>
     «Ja her kjem eg med han Lars, so eg ventar kje aa vera velkomin! –
                    So! inn med deg, di Ku du er. Uppi Omnskraai med deg ja, so ingin ser deg. Du er
                    so gu kje for fjelg, korkje framme eller bak. So; gøym deg godt; tak Rauvi med
                    deg. Panken din og. So. – Der hev dé han.»
    </p>
    <p>
     Lars krusla seg inni Omnskraai med Bakenden fyri, grymjande i høg Grisetenor
                    Ting, som ingin forstod: «øh! – øh-øh; øh! eh! –
                    he-he.» Og so lo han. «Hæ–æh! hæ–æh! hæ–æ!
                    hæh!» –
    </p>
    <p>
     <pb n="173"/>
     – «Ja vaagar du deg ut i so ruski Vêr, du au,
                    Salomon,» sa Enok høgt. «Du vert gamall no. Korleis tykkjer du, du
                    fær ha det?»
    </p>
    <p>
     «Takk skal du ha, Enok! Eg fær segja som han Torkjell Tualand: Sinne aukar
                    og Magti minkar; det er Alderdomen, ser du!» Han pusta ut og sette seg.
                    «Jagu ja, san!»
    </p>
    <p>
     «Bannar du enno, so gamall du er?»
    </p>
    <p>
     «Hæh? – Du maa skrika ut naar du snakkar med meg; eg høyrer kje
                    meir enn Veggen.»
    </p>
    <p>
     – – «Bannar?» Gamle-Salomon glodde kaldt paa han Enok
                    med sine gamle gulnande Rovfugl-Augo.
    </p>
    <p>
     «Ja bannar litegrand, det gjer eg, og det er gali; plistra og banna er
                    Fanteskikk. Men elles kann du passa deg sjølv du.»
    </p>
    <p>
     Han støytte Staven i Golve og rette seg upp: «er det sant dei segjer, at
                    du hev vorti galin?»
    </p>
    <p>
     Det kom so beintfram og sutalaust, at dei mest maatte læ. Han var den same
                    Skøyten enno, han Salomon.
    </p>
    <p>
     «Det er kje noko aa læ aat,» kvesste han i; «for er det sant
                    alt det Folk fortèl, so skulde du ha vori paa Daarekista for lengi
                    sidan.»
    </p>
    <p>
     «Aa ja; – Jøderne ein Forargelse og Grækerne en
                    Daarlighed.»
    </p>
    <p>
     <pb n="174"/>
     «Hæ?»
    </p>
    <p>
     «Jøderne ein Forargelse – –»
    </p>
    <p>
     «Ja Forargelse, ja! Det kann du segja ein Gong til! Er kje Verdi god nok
                    aat deg kanskje? Hell trur du det at du skal koma so mykje høgare i Rang i
                    Himerig enn me, med di du gjeng og lavar med Øyro so ukristeleg. Jagu totte eg
                    ein Mann som du skulde ha betre Vìt!»
    </p>
    <p>
     «Verdens Spott ... skal me bera med Glede.»
    </p>
    <p>
     «Hæh? – Det skal du slett ikkje! – naar du fortenar Spott!
                    Høh! Hev du kje høyrt um dei, som les lange Bønir, at dei kann ansees av
                    Mennesken; trur du kanskje Vaarherre bryr seg um all den Bæktingi di? Dei segjer
                    du ligg og remjar og syng heile Sundagen, akkurat hvorso Kjetta, naar ho ræer
                    ... Eg tenkjer Vaarherre segjer som eg, han, at jagu kunde han Enok Haave finna
                    paa det, som der var meir Gagn i!»
    </p>
    <p>
     «Det naturlige Menneske forstaar ikkje dei Ting, som hører Guds Aand til;
                    thi de bedømmes aandeligen.»
    </p>
    <p>
     «Hæ? – Kom kje med Bibelspraak og Krussifiksar til meg; eg er so
                    gamall eg kunde vera Far din! Eg hev sét meir av Verdi enn du; og at
                    Vaarherre er slik ein Kjeltring som Haugekarane trur, og du endaa verre, det vil
     <pb n="175"/>
     eg forsvara han imot; ja det vil eg. Me hadde daa Prestar fyrr
                    au; gamle Presten Juel var den beste me hev havt, det segjer eg; men ikkje
                    snakka han um Helvite – for andre enn Kjeltringar og Skarv daa; for der
                    er Betterdø nok av dei som ikkje fortenar det likare; men naar me lìver
                    som ærlege Folk og gjer det beste, me veit og kann –; er me kje Guds
                    Skapningar? Trur du kje han veit kva To der er i oss, – lengi fyrr me kom
                    til? – Skulde han kasta nokon i Helvìte, so maatte det vera slike
                    som trur han so vondt, at dei trur han vil fara aat soleis med Folk; og kjem du
                    kje til Helvìte for denne Bæktingi og Remjingi di, so kjem du Betterdø
                    ikkje til Himilen; no veit du mi Meining!»
    </p>
    <p>
     Enok sukka. Stakkars gamle Mann.
    </p>
    <p>
     Ho Anna kom inn med ei Ølkrus og baud Salomon; han takka og drakk. «Takk
                    skal du ha; du hev alltid vore grei, du Anna.»
    </p>
    <p>
     Snart etter reiste han seg og vilde gange. «Gakk ut og ferd til Merri mi
                    du, din Bankeskalle du er,» grylte han til Carolus; denne gjekk.
                    «Hæ–æh! hæ–æh! hæ–æh!» lo Tullingen uppi
                    Omnskraai.
    </p>
    <p>
     «Nei men du fær daa drygja og faa deg noko Mat,» meinte ho
                    Anna.
    </p>
    <p>
     «Nei gu gjer eg ei, Annamor. Slike som han der uppi Omnskraai kann vera
                    høvelegt
     <pb n="176"/>
     Lag aat Mannen din no; ikkje høyrer eg heime i sovori
                    Barbari, ikkje.»
    </p>
    <p>
     «Aa, du fær drygja litegrand,» studde Enok under.
    </p>
    <p>
     «Hæ? – Nei; men er det so at det er noko du vil segja meg kanskje,
                    so kann du koma med det; eg er so gu kje den som rymer for eit
                    Bibelspraak!»
    </p>
    <p>
     «Du skulde tenkja paa at du er gamall, Salomon. Brudgomen kann koma fyrr
                    du varast.»
    </p>
    <p>
     «Kva for ein Brudgom?»
    </p>
    <p>
     «Han, som gjerne vilde vera din Sjæls Brudgom, Salomon.»
    </p>
    <p>
     Salomon sputta. «Det segjer eg deg, at vil du snakka med meg, so fær du
                    snakka som Folk og ikkje som ein Haugianar.»
    </p>
    <p>
     «Eg meiner det kann kje vera so lengje, fyrr du skal døy!»
    </p>
    <p>
     «Det meiner eg og. Ventar du Arv etter meg kanskje?»
    </p>
    <p>
     «Du skulde sjaa aa faa Fred med Gud, fyrr du døyr!»
    </p>
    <p>
     «Det hev eg, mykje betre enn du. Han kann koma naar han vil; han skal kje
                    finna meg i noko som eg ikkje kann forsvara.»
    </p>
    <p>
     «Du maa kje snakka slik. Alle vaare Gjerningar er som et besmittet
                    Klædebon ...»
    </p>
    <p>
     «Nei gu um dei det er,» svara Salomon;
     <pb n="177"/>
     «eg held
                    mine Gjerningar gjæve, eg; og um Vaarherre er streng, so er han daa kje nokon
                    Skrivar heller. Var det meir?»
    </p>
    <p>
     «Gud er ein fortærande Eld – –!»
    </p>
    <p>
     «Gud er som me vil ha han, Farr. Vil du plent ha deg slik ein Skaprettar,
                    so kann det henda han vert deg deretter! – Men Gjerningane dine kann du
                    gjerne skjemmast av; her gjeng du og tek Live av Kona di og dreg Huse fullt av
                    Fant; det er som eg segjer: du skulde ha vori paa Daarekista for lengi sidan; og
                    kanskje du kjem der au. Ja Farvel daa, og Takk for i Dag! Farvel, Anna; du hev
                    alltid vori ei grei Kona du; eg hev vondt av deg.» Salomon gjekk.
    </p>
    <p>
     – Men dei siste Ordi hans hadde bìti seg fast i han Enok.
    </p>
    <p>
     Han tok til aa sjaa paa Kona si, der ho gjekk og stræva og stelte, og det var
                    sant: ho saag skral ut. Skulde det vera Raad –; brydde kje Gud seg det
                    Slag um Bønine hans; kunde han i dette au ha misteki seg paa Guds Vilje?
    </p>
    <p>
     Skulde det vera Mistak og Tøv alt ihop?
    </p>
    <p>
     Desse «Jesusborni» ... brydde kje Gud seg um deim? Kannhende det au
                    var sjølvbedin Dyrknad, som Herren vilde forkaste? Han hadde komi yvi Gunnar og
                    Jorina naar dei var aaleine og skulde arbeide; og kva hadde han kje høyrt?
                    Jorina stod og fortalde Huldresegnir
     <pb n="178"/>
     for Guten! – planta inn
                    i han gamal Ovtru og Lygn, og lærde han upp i den verste Heidingskap!
    </p>
    <p>
     Og Carolus, var han betre tru? – Han var nok mjuk og snild og lét
                    svært vel, so lengi han var ein for Augo; men kva var det aa byggje paa; denne
                    lette, falske Fantetunga – –. At Gunnar i seinare Tid gjerne heldt
                    Lag med han spaadde kje godt; Enok hadde endaa høyrt deim øve seg i Fantemaal.
                    Um Herren ikkje brydde seg um dette Offere hans heller, ja vilde vende det til
                    vondt for han? Um det hadde vori Satans Innbilningar og Blendverk alt ihop, alt
                    ihop? – Gjekk kje denne Olsen au og drøymde um, at han hadde
                    «kjent Gud i seg» og høyrt Vitnemaal i sitt Hjarta?
    </p>
    <p>
     Det kom yvi han stundom, so han vart kald og sveitt, og kjende Folningar og
                    Visningar gjenom heile Kroppen.
    </p>
    <p>
     Han kom inn ein Kveld i Skùmingi; Vesle-Paulus skreik, og Serina sat og
                    vogga og sulla for han.
    </p>
    <quote>
     <l>
      «Paa Daarafjedl'e,
      
     </l>
     <l>
      paa Daarafjedl'e,
     </l>
     <l>
      der dansa baade Gjeide og Saue.
     </l>
     <l>
      Fyre gaar den, so i Pibaa blæs'e,
     </l>
     <l>
      ittepaa kjem Kùssen
      
      den
                        raue.»
     </l>
    </quote>
    <p>
     <pb n="179"/>
     «Kva er det for noko gamalt Tøv du sìt og gnaalar
                    paa,» sa Enok; «kann du kje likso godt syngja noko som er vent?
                    – Kanskje tagnar han Paulus au heller daa. – Syng den som han
                    Carolus lærde dykk her noko sidan; det var slik ein pen litin Song.»
    </p>
    <p>
     Serina vreid seg; det saag ut som ho skjemdest.
    </p>
    <p>
     «Naa? Skunda deg no! – Vil du eg skal verta vond paa deg
                    kanskje?»
    </p>
    <p>
     Serina tvinga seg og song Salmeverse. Men berre med halvt Mæle og halve Vokalar
                    og svært fort; og der var Ord ho liksom løynde:
    </p>
    <quote>
     <l>
      «Alle Vegne, hvor jeg vanker,
     </l>
     <l>
      jeg min Mmsum har i Tanker;
     </l>
     <l>
      hvor jeg ligger, sidder, gaar,
     </l>
     <l>
      efter hmm min Længsel staar.»
     </l>
    </quote>
    <p>
     «So ja! Men tydeleg og vent; so skal du nok sjaa han tagnar.»
    </p>
    <p>
     Serina song andre Verse, noko meir modigt; gav seg liksom yvi og lét det
                    staa til.
    </p>
    <p>
     Men Paulus ylte heller verre enn fyrr; og so sette ho i att med
                    «Daarafjedl'e.» Og det var forunderlegt so mykje lettare
                    som dette gjekk.
    </p>
    <p>
     Enok stod og sturde burtmed Vindauga og tokst med tunge Tankar.
    </p>
    <p>
     Var det kje skræmelegt med denne Uhùgen til Guds Ord, og det endaa hjaa
                    Borni?
    </p>
    <p>
     <pb n="180"/>
     Tilmed Paulus vart rolegare no. Ein kunde tru, at han lika kje
                    heller aa høyre um Jesus. Og endaa var han døypt ...
    </p>
    <p>
     Gunnar vilde han kje tenkje paa dessmeir; det var reine Hate der. Kunde han lure
                    seg fraa Orde berre den minste Stund, sprang han som han skulde hava Eld i
                    Enden.
    </p>
    <p>
     Og Skulen, som Enok hadde teki til att med –; dei same Borni som hadde
                    høyrt so vel etter, naar dei var for Olsen, – no beit det korkje Ord
                    eller Ris paa deim; ikkje eit skikkelegt Svar var der aa faa; minst av han
                    Gunnar.
    </p>
    <p>
     Kor kunde det hava seg? «Alt hvad I bede Faderen om i mit Navn, det skal
                    han give eder» ... og kor lengi hadde kje han bedi? Og so hjarteleg! meir
                    hjarteleg enn um noko anna? Men heller verre vart det for kvar Tid.
    </p>
    <p>
     Og dei var daa døypte! Dei hadde i Daapen fengi Anden; var tekne til Naade og
                    løyste og utfridde fraa Sattan og hans Magt; men endaa –! Endaa skulde
                    Gud og alt som Guds var vera deim so hjarteleg imot.
    </p>
    <p>
     – Tyngre og tyngre vart Tankane hans. Han stana ein Dag paa si eigi Tropp
                    –: skulde det kje vera sant, dette med Daapen?
    </p>
    <p>
     «Vik bak meg, Satan!» han slog Tanken fraa seg i Rædsle. Men Tanken
                    kom att.
    </p>
    <p>
     <pb n="181"/>
     Baptistar og Umdøyparar sagde at Barnedaapen var eit Mannapaafunn;
                    det var aa spotte og hæde den heilage Ande, sagde dei; aa taka eit Reivebarn som
                    endaa ikkje kunde skilja Høgre og Vinstre, og spyrja det um det trudde, –
                    det var eit Narrespel, eit Spotteverk. Difor hadde Djevelen slik Magt i Verdi
                    au, for di me ikkje var rett døypte ...
    </p>
    <p>
     «Aa Gud hjelpe og fri meg! Lat kje Djevelen reint faa Magti! at han skal
                    føra meg ut i kraftige Vildringar og riva meg ut or Kyrkja og Frelsens
                    Ark!» – Han bad og ropa av djupaste Naud; men Tankane tumla
                    ustanseleg.
    </p>
    <p>
     Daa tok han paa seg ein Dag og gjekk til Presten.
    </p>
    <p>
     Presten Meier var ein snild Mann. Og han hadde Lærdomen. Og Gud hadde innsett han
                    til Sjælehyrding, so me skulde vende oss til honom naar noko stod paa; og Meier
                    vilde like at Enok kom; det var ein folkeleg Mann, Meier.
    </p>
    <p>
     – Hjaa Presten fekk Enok Hjelp. Ein merkeleg Mann. Var det Raad at
                    Lærdomen aaleine kunde gjera so mykje?
    </p>
    <p>
     So snart han tok til aa tala, kvarv Sutir og Tvil so burt for Enok, at han mest
                    maatte leite etter deim sjølv. Han skỳna ikkje lenger at Djevelen kunde
                    ha raatt so med han i dette.
     <pb n="182"/>
     Det var nok som Presten sagde: at det
                    var faarlegt aa skilja seg ut fraa Kyrkjelyden. «Du skulde ikke foragte
                    Menigheden og Menighedslivet, Enok, selv om der voxer megen Klinte blandt Hveden
                    ...»
    </p>
    <p>
     Men serleg formana Presten han til aa øve seg i Tòlmod. Ikkje berre beda
                    um Tòlmod og so vente at det skulde koma av seg sjølv; nei, øve seg i
                    det; for Presten trudde at det just her var ein stor Faare for Enok. «Du
                    hev havt det for godt; no er du som eit forkjælt Barn; so snart du ikkje fær det
                    som du vil, so vert du furtin og tek til aa mistru sjølve Guds
                    Naademidlar.» «Og desse Ting som bèr deg imot, dei skal du taka
                    med Takk som Guds hjelpande Tukt, den du nok vil hava meir godt av enn av alle
                    dei sæle Dagane paa Forklaaringsberge.» «Du kann vera trygg for,
                    at Husfolke ditt gjeng kje fortapt; det er berre Tidi og Timen det spyrst um; og
                    der vil Gud for di eigi Skuld at du skal vente og drygje. Som Abraham venta i
                    mange lange Aar paa Isak, so kann du og faa vente mang ein Dag; ja kannhende du
                    ikkje fær sjaa det sjølv dessmeir, at Borni dine kjem til Frelsaren. Men du skal
                    beda og halde ut, vel vitande at hans Tid kjem; og at hans Tid nettupp er den
                    rette.»
    </p>
    <p>
     Det ljosna for han Enok. Han vart vaat
     <pb n="183"/>
     i Augo og tok Presten i
                    Handi. «Takk, Far; Takk ...»
    </p>
    <p>
     Sidan tala Presten med han um ymse Ting. «Selja alt ditt og gjeva det til
                    dei fatige? – Ja, dersom du ikkje paa annan Maate kann rìve deg
                    laus ifraa Verdi. Men kann du det; kann du brùka Guds Gaavur berre som
                    ein Forvaltar, til hans Ære og Næstens Gagn –. Trur du, at Gud plent vil
                    ha Verdensborn til aa stelle med hans gode Ting her paa Jordi? – Det er
                    kje Rikdomen som er faarleg; Spursmaale er, um Hjarta vaart heng fast ved
                    Rikdomen.»
    </p>
    <p>
     Ja; dette var sant. Gudskjelov. No kunde han slaa seg til Ro; her sat Presten
                    sjølv og tala paa Guds Vegne ... Rive seg laus? jauvisst kunde han rive seg
                    laus; han hadde rìvi seg laus ... ikkje meir um det no. Desse
                    «indre Røystir» kunde likso godt vera av Satan, som Presten
                    sagde.
    </p>
    <p>
     Daa Enok gjekk, takka Presten han for han hadde hjelpt han so godt i
                    Fatigkommissjonen sist, i denne Saki hans Fante-Tomas. «No skal det
                    gaa,» sa Meier; «og det kann eg mest takke deg fyri; og ikkje
                    berre eg takkar deg; men eg kann helse deg Takk fraa Eilert Sundt og fraa alle
                    andre Vénir av dette stakkars forkomne Fantefolke; ja Takk fraa heile
                    Samfunde. Og no maa eg segja deg det, at
     <pb n="184"/>
     anten du likar det eller
                    ikkje, so vil eg no freiste aa faa deg vald inn i Skulekommissjonen; me hev eit
                    stort og vandt Arbeid for oss der no, og eg vilde gjerne hava ein so upplyst og
                    sant kristeleg Mann som deg med meg i det Arbeide.»
    </p>
    <p>
     Enok gjekk heim letta og sterk, med Hùgen full av nye, friskare Tankar. Og
                    han takka Gud av Hjartans Grunn; «Takk, Takk, kjære Far, – for
                    ditt heilage Lære-Embætte!»
    </p>
   </div>
   <div type="chapter">
    <head type="main">
     XVII.
    </head>
    <p>
     Sundagen etter hende det ein underleg Ting. Enok klædde seg og vilde aat
                    Kyrkja.
    </p>
    <p>
     Anna torde kje tru det med same; «det er daa kje i Dag, me skal til
                    Alters?» Han svara: «skulde me kje søka ein god Vén utan
                    kvar Gong han held Gjestebod?» Og han vedgjekk at han hadde mistydt Guds
                    Vilje i denne Saki.
    </p>
    <p>
     Anna kjende som ei Letning i Lufti. For fysste Gongen paa alle desse Aari hadde
                    ho no høyrt det Orde av han Enok: eg hev misteki meg. Det maatte tyde noko.
                    Kannhende det verste var yvi-stridt no.
    </p>
    <p>
     Gunnar og Carolus vart so glade dei kunde mest ikkje styre seg: no fekk dei
                    fritt! Men Gleda vende seg til Sorg. Dei laut med aat Kyrkja.
    </p>
    <p>
     Gunnar vreid seg jammerleg. Han vart so sur og vond i Andlite at det var stygt aa
                    sjaa. Far hans vart arg. «Sjaa; sjaa kor han
     <pb n="186"/>
     trutnar!» sagde han. «Hev du set slikt eit Uliøyra? Er det nokon
                    som vil vìta kor stygg Syndi er, so kann han berre sjaa paa han Gunnar
                    no. Og det berre av di han skal faa vera med i Guds Tempel!» – Han
                    sukka.
    </p>
    <p>
     So kvesste han i med sitt harde Maal: «no skundar du deg!» –
                    Gunnar kjende det Mæle. Han drog seg i Veg. Men so motstrævande seint, at det
                    var som han skulde «dra eit Haartôg etter ei saar Rauv»,
                    som Far hans sagde.
    </p>
    <p>
     Men Serina fekk vera heime; Huse kunde kje staa tomt. Kann vìta det;
                    alltid skulde det laga seg godt for henne Serina!
    </p>
    <p>
     Det var graakaldt og ein bitande sur Snøvind; Anna rugga seg so inn, at ho
                    tilslutt sat i Kjerresæte som ein stor svart Klædetull. Gunnar skulde stande
                    attanpaa. Han kom i sine blaae Vadmaalsklæde med raudstriput Verkensvest og
                    Halskrage og kjende seg svært fin; i Dag kunde ho Olina hans Per gjerne sjaa
                    han! – «Men du kann daa kje gaa so tunnklædd», sagde Enok;
                    «du frys forderva»; han sprang inni Gangen og kom ut att med ei av
                    dei store gamle Trøyune sine. «Sjaa her; tak paa deg den.» Gunnar
                    vilde ikkje. «No? kva er det no?» – «Uff ... ho er
                    so stygg.» – «Stygg? Høh. Hev du høyrt slikt! Er kje Ungen
                    alt so full av Verdens Faafengd
     <pb n="187"/>
     ... Soh! – Eller vil du
                    plent ha Stryk idag?» – «Du kann daa vìta du maa ha
                    Klæde paa deg», jamna Mor hans. Gunnar kjende seg svikin paa alle Kantar.
                    Han banna for seg sjølv, men gav seg; kraup so uppi Kjerra sur og harm.
                    «Dægerens Far ... Alltid skal
     <emph>
      eg
     </emph>
     sjaa ut som
                    Inkje-Folk!»
    </p>
    <p>
     «So i Guds Namn», sagde Enok; «gakk no Brunka!» Han
                    gav henne av Taumen, og ho trilta i Veg som ein Ball, med mange smaae lystige
                    Salutar gjenom Bakporten. –
    </p>
    <p>
     – Etter den Tid var Enok so viss i Kyrkja som Presten.
    </p>
    <p>
     Han vandra paa Kyrkjevegen tagall og tankefull; me skulde «forvara vaar
                    Fot, naar me gjekk til Guds Hus.» Var det einkvar som helsa og gav seg i
                    Samtale med han, strøymde Gudsord fraa hans Munn, so at dei som kom berre av
                    Forvitnad, dei tagna og drog seg undan.
    </p>
    <p>
     Men stundom raaka han Nikodemus'ar, slike som heldt seg til Herren i
                    Stilla, men ikkje torde segja Verdi fraa seg heilt; dei freista han aa styrkje
                    og rettleide. Men Gruvlarane som gjekk og vilde skỳna Guds Løyndomar, og
                    dermed ofte kom inn i baade Hugsott og range Meiningar, dei viste han fraa seg
                    heller stutt. «Skỳna du ikkje at Gud kann vera tri i ein?»
                    sagde han til Tobias Traadal; «bed til Gud at
     <pb n="188"/>
     han gjev deg
                    Trui; og naar du hev lært aa tru, so vil du og læra aa skỳna; ’dersom I
                    tro,’ stend det, ’
     <emph>
      da
     </emph>
     skulle I se Guds
                    Herlighed'!»
    </p>
    <p>
     Men naar han saag paa alt det nye som trengde seg inn i Bygdom, Stas og Fjas og
                    Faafengd av alle Slag, daa vart han tekin av heilag Uppgløding og tala um
                    Straffedomar og Guds Vreide. Her gjekk Kvinnfolki og fiffa med Silkeplògg
                    og Orliangskjolar, og Karane med nymotens Hattar og Klokkekjedur av Sylv; og
                    rundt um paa Gardane sette Folk upp store gilde Hus og maala dei kvite so dei
                    skein yvi Land, og køyrde med Karjolar og Skeisur
     
     som smaae Storkarar. Og den eine etter den andre raadde
                    seg til av desse nye Plogane som Møller paa Myre hadde ført inn; liksom det
                    ikkje var Guds Signing, det galdt um, men gilde Greidur; ja der var dei som fekk
                    seg Hakkmaskinar og Treskjemaskinar. Det kunde koma den Dagen daa dei fekk
                    graate yvi Faafengdi si, og daa Gud vilde vise deim at han lét seg ikkje
                    spotte. –
    </p>
    <p>
     Gunnar laut fylgje han Fot og Fet; og han gjekk og skjemdest for Far hans ikkje
                    var som anna Folk. Tilmed i Klædebunad skilde han seg ut; dette Vadmaale av
                    svart Ull skar so stygt av i det brune. Sine eigne Klæde var kje Gunnar heller
                    fornøgd med. Dei var stygge dei au, det saag han no; for smaae og for
     <pb n="189"/>
     stutte var dei baade i Ermane og med Føtane; Skorne var kje rødande
                    um; for deim hadde han Far sjølv gjort. Alltid skulde det vera so stygt det han
                    Far gjorde.
    </p>
    <p>
     Naar han Carolus var med, greidde det seg endaa; men Carolus lagde seg heime
                    stundom. Han hadde slikt eit Lag med aa gjera seg sjuk. Kneip det, spydde han so
                    det holka or han. Og naar han Far kom og sagde at han «maatte
                    beda», so kunde han svara so godt: «Ja det skal eg; og De maa beda
                    for meg De og Far; for dette er nok Vaarherre som vil straffa meg.»
                    Gunnar kunde kje gjera seg sjuk. Og um han var sjuk, stod han upp likevel; det
                    var so ufysi naar han Far kom og saag paa han og stod og stirde og spurde kva
                    vondt han no hadde gjort. «For Vaarherre straffar deg kje for inginting,
                    maa du tru, Gunnar!» –
    </p>
    <p>
     – Ein annan forunderleg Ting hende: Borni skulde faa gange i Skulen
                    att.
    </p>
    <p>
     Den galne Forklaringi var kje i Bruk lenger. Og det var kje rett aa skilja seg
                    ut. Det kunde løyne seg Faafengd i det au, sagde han Enok. Den nye Læraren var
                    ein aalvorleg og sætande Mann, og Borni hadde kje godt av aa gange her
                    Heimfødingar.
    </p>
    <p>
     Anna var so glad som ho skulde ha fengi Gull.
    </p>
    <p>
     Gunnar lika seg au. Men endaa gladare
     <pb n="190"/>
     vart han, daa han fekk høyre
                    at Far hans var innvald i Skulekommissjonen. So fekk han fleire Dagar frie.
    </p>
    <p>
     – Skulen kom. Det viste seg at Tønes Tualand paa sin stilslege Maate var
                    ein glup Skulemeistar.
    </p>
    <p>
     Han var svært ung og ikkje stor; dei lange Kniktane fraa Storbrekke og Heialand
                    kunde snart ha gjort uppum han, hadde dei vilja. Men det gjekk so stilt og vent
                    at det var ei Syn. Og endaa brùka Tønes korkje Linjal eller Ris; og ikkje
                    noko vidare Munn heller. Den han var mest etter var han Gunnar, som alltid vart
                    so reint urimeleg vill, naar han kom saman med andre Born.
    </p>
    <p>
     Men Tønes innførde ymse nye Skikkar i Skulen; serleg var det ein Ting, ho Anna
                    hadde imot han fyri.
    </p>
    <p>
     Han bytte Skulen sund i «Klassur»; kvar Klasse skulde fylgjast aat
                    baade i Leksur og alt, og det vart daa mykje strengare med Skulegonga. Den som
                    var burte ein Dag vart kje lenger høyrt serskilt; han maatte fylgje Klassa like
                    godt. Dei Borni som laut vera mykje heime fekk paa den Maaten lite Gagn av
                    Skulen; men Vondord fekk dei, og «Anmerkningar» i Prottekolen og i
                    desse «Karaterbøkerne» dei no skulde hava; og det kunde koma svært
                    ille med naar dei sidan skulde for Presten. Anna
     <pb n="191"/>
     tala med
                    Skulemeistaren um dette; men han sagde berre at det var «Lovi».
                    Det var komi ei ny Skulelov no, lét han; og den laut me til aa gjenomføre
                    her au; men etter den Lovi var Borni pligtige til aa gange i Skule. Foreldri
                    kunde endaa faa Bot, um dei heldt Borni heime utan i Sjukdoms Tilfelle.
    </p>
    <p>
     Dette totte Anna var urimelegt. Skulde me kje raade for vaare eigne Born heller
                    no?
    </p>
    <p>
     Um ho skulde vera nøydd til aa sende deim av Garde kvar Dag i altslag Vêr
                    og Føre, og dei daa skulde sitja i Skulen heile Dagen vaate paa Føtane og kalde
                    um Knéi, so kunde ho kje vita Ord av fyrr dei var helselause. Helst ho
                    Serina stakkar, som slettikkje var sterk. «Lovlegt Forfall» var
                    det kje fyrr dei var sjuke; men daa kunde det vera for seint daa. Ho Anna totte
                    Skulen vart reint som umskapt for henne etter dette.
    </p>
    <p>
     Fyrr hadde han vori ei Hjelp, no vart han ei Tvang; han kom med Lensmann og
                    Lovmagt og gjorde oss umyndige i vaare eigne Hus; um ho aldri so mykje kunde
                    turve henne Serina heime ein Dag, so skulde denne Husmannssonen fraa
                    Ramstadheiî kunne koma og segja «versogod»! og taka Borni
                    fraa henne! Ho kjende seg avsett, ærekrenkt; og ho lika kje Skulen lenger. Berre
                    sjeldan sat ho inne og høyrde paa no; det kunde vera stundom naar dei
     <pb n="192"/>
     hadde Song; for han Tønes var so brennande god til aa syngje.
    </p>
    <p>
     Det var rart med den som hadde lært. Han hadde ein annan Sving i sjølve Mæle enn
                    dei gamle hadde havt, og so kunde han syngje piriano. Daa song han so smaatt
                    daa. Men naar han sette i, so var der eit Maal i den vesle Skrotten so ein kunde
                    høyre han lang Veg. Han song med Borni mest kvar Dag, og lærde deim mykje nytt
                    og rart; noko heitte Skala eller Triklang og var berre upp og ned, so ein kunde
                    mest læ; men so lærde han deim og noko som hadde Namn av Nasjonalsongar,
                    – slike som «Aftensolen smiler», «Bækken gaar i
                    Engen» o. s. b.; Enok striddest med han um desse Songane, som han ikkje
                    lika. Men Tønes sagde at dei var songne i alle Skular no, og at upplyste Folk
                    ikkje saag noko vondt i deim.
    </p>
    <p>
     – Anna skulde faa høyre verre Ting enn det um Skulepligti au.
    </p>
    <p>
     Me skulde faa fast Skule! høyrdest det ut til ein Kveld. Dei vilde tvinge oss til
                    aa sende Borni reint ifraa oss. Sende deim av til ein framand Mann, som skulde
                    hava deim for seg sjølv i eit serskilt Hus, der inkje anna Folk skulde gange.
                    Der kunde han prente inn i deim kva han vilde daa.
    </p>
    <p>
     Og Enok, som elles var so imot alt nytt, han var med paa dette! Vart Folk
                    forvandla naar dei kom i Skulekommissjonen?
    </p>
    <p>
     <pb n="193"/>
     Tønes var so forhippa paa denne Fastskulen at det var ulidande. Og
                    han gjølte for han Enok so det vart mest leidt. «Ein so upplyst
                    Mann;» «den likaste, me hev i Skulekommissjonen» ... Enok
                    varde seg nok; men det var vel kje fritt anna han lika det. Og alt det Vase som
                    Tønes kom med til Grunnar; det var so urolegt for Skulen i Stogur der Folk
                    budde; der var ofte ikkje god Luft heller ... ho Anna hadde so nær spurt korleis
                    Lufti var hjaa han Torkjell nedpaa Ramstadheiî. Og Enok sat som ein Dott
                    og sagde Ha og Ja – –
    </p>
    <p>
     «Men naar det no ein Gong», tok ho Anna i, «er so stelt at
                    me hev Umgangsskule, – so er det vel Ein som vil ha det so daa, veit
                    eg?»
    </p>
    <p>
     Den unge Skulemeistaren berre vreid paa seg.
    </p>
    <p>
     – «Etter den nye Skulelovi», svara Enok, «skal det
                    helst vera fast Skule allestadir no. So han hev vel set at det turvtest ei
                    Forandring.»
    </p>
    <p>
     Aa, var det denne nye Lovi her au. Kven kunde ha Rett til aa gjeva slike
                    Lovir?
    </p>
    <p>
     «Men um det no var ein Skulemeistar som var so vond i seg, at han vilde
                    innføra galne Lærdomar eller finna paa anna gali» ...
    </p>
    <p>
     Skulemeistaren mylte.
    </p>
    <p>
     «Me hev baade Presten og ein Tilsynsmann som skal sjaa etter det. Elles
                    kan Foreldri sjølve koma og høyra paa Undervisningi naar dei so
                    synest.»
    </p>
    <p>
     <pb n="194"/>
     «Aa, – me skal daa ha Rett til det? Eg trudde mest me
                    skulde vera for simple til det au eg.»
    </p>
    <p>
     «Og so er der no Ein der uppe som vil sjaa etter at Orde vert forkynt purt
                    og reint iblant oss ... naar me bed han um det. –
    </p>
    <p>
     No skal me venda oss til honom og takka for alt godt i Dag;» Enok gjekk
                    aat Hylla og tok Salmebøkane.
    </p>
    <p>
     «Og kanskje Læraren vaar vil vera so gild aa vera Forsangar for oss, sidan
                    me hev deg her?»
    </p>
    <p>
     Tønes raudna litegrand og svara Ja.
    </p>
   </div>
   <div type="chapter">
    <head type="main">
     XVIII.
    </head>
    <p>
     Det er Ettermiddag; Skulen hev slutta. Han sluttar alltid so tidleg, han
                    Tønes.
    </p>
    <p>
     Læraren sìt øvst ved det lange Skuleborde og røykjer; han hev ei Bok
                    framfyri seg. Carolus klengjer seg upptil han med eit Reknestykkje, han vil ha
                    Hjelp i; skal vel paa den Maaten gjera seg gild for Skulemeistaren.
    </p>
    <p>
     Paa Benken framanfor Borde sit Fante-Tomas. Han er komin i si Stilling og
                    Betydning som Far, for aa sjaa um Son sin, læt han um.
    </p>
    <p>
     – Men i Grunnen var det den nye Læraren, han vilde freiste seg med. Det
                    skulde vera ein klok Kar, hadde han høyrt, utlærd paa denne nye Lærarskulen; og
                    Tomas hadde kje godt av seg, fyrr han fekk visentere han litegrand. Det skulde
                    vera Beng'en
     
     til Spikk, um denne unge Spiren
                    her skulde kunne klara seg mot han Fante-Tomas.
    </p>
    <p>
     Lengi sat Skulemeistaren og vilde kje høyre
     <pb n="196"/>
     etter. Men Tomas gav seg
                    ikkje. Han lédka og krøkte til han fekk Tak. Skulemeistaren lagde Boki
                    fraa seg.
    </p>
    <p>
     Daa tok Tomas ei av sine vandaste Aspektir. Ikkje ein Gong Presten Meier hadde
                    kunna klara den.
    </p>
    <p>
     Det var sagt i det sjuande Bud: «du skal ikke stjæle». Og det hadde
                    Moses skrìvi med sin eigin Finger paa Steintavla paa Sinai Bjerg, og Gud
                    Herren hadde sjølv sett sin Stempil og Innsigill paa, at det skulde vera so som
                    Moses hadde skrìvi. Her hjelpte det inga Betraktningsmaatar eller
                    Umsvævelser; det som var skrìvi, det stod.
    </p>
    <p>
     «Men no skal du sjaa», sagde Fante-Tomas og slog med Hovude,
                    «kossleissen desse Aspektir og Vitnesbyrd tek seg ut i ein annan Ordning
                    eller Begrep. For her er so mange Begrep eller Betenkningar som me ikkje hev
                    regtige for oss, naar me tek dei i visse Maatar og Undersøkelser; men dei vert
                    regtige, naar me granskar etter i alle dei andre Punktar og Betraktningsmaatar
                    som maa vera med i denne Forstaaelsen.» Tomas sputta brunt.
    </p>
    <p>
     «Men», heldt han fram, «naar me held paa med vaare
                    Funderingar og Ransakelsar og prøver alle Vitnesbyrd og alle Aspektir mot
                    kvarandre, so at det eine stend imot og vitnar imot det andre, som Apostelen
                    segjer, so vert det
     <pb n="197"/>
     gali paa ein annan Kant att, og du veit kje
                    kossleis du skal gebærda deg, og kann ikkje utvikla den Floken, du hev lagt deg.
                    Thi vaar naturlege Forstand er ved Synden formyrket, som me alle veit. Men no
                    skal du sjaa, kossleissen dette er aa upplysa.»
    </p>
    <p>
     Han lagde Hovude paa Skakke og tok med mjuk Handferd og ymis Vridking med Akslir
                    og Kropp eit Stykkje Raudkrit upp or Brok-Lùmma; det gav han seg til aa
                    teikne med paa eit Stolesæte.
    </p>
    <p>
     «Dette er Verden», sagde Fante-Tomas.
    </p>
    <p>
     «Ho er her forestilt i Bilæte og Liknelse av noko som skal vera ein Brunn.
                    Men i den Brunnen er ingin Botn; det gjeng beint til Avgrunns med ein Gong; og
                    daa er det ingin, som veit meir.» Han glytte burtpaa Skulemeistaren;
                    undrast paa um denne vilde segja noko; men han berre nikka.
    </p>
    <p>
     «Upp or denne Brunnen sting det seg ein lang Stake. Paa Toppen av denne
                    Staken ligg ein Planke – soleis; tvers yvi Brunnen. Den Planken er heller
                    smal, og ikkje fullt so lang som Brunnen er breid i Tvermaal. Utanum Planken
                    kann ingin koma. Kjem du berre so mykje som ein Strek eller ein Tøddel utanfor
                    den, so ber det til Hòls med ein Gong, og so er det kje meir.»
    </p>
    <p>
     «Og no maa du fylgja godt med», sagde Tomas.
    </p>
    <p>
     <pb n="198"/>
     «Her, ser du», han gjorde ein Prikk; «her, paa
                    den eine Enden av Planken, er Kongen. Og her» – han gjorde ein ny
                    Prikk – «er Statsraaden. So kjem Stiftamtmannen;» ny Prikk.
                    «Og so Bispen. Og so Amtmannen. Og so Futen. Og so Skrivaren. Og so
                    Presten. Og so Kaupmannen. Og so Lensmannen.» Ein Prikk for kvar.
                    «Alle etter sin Orden og Stand og Innstiftelse, so som Gud hev sett dei i
                    Verdi. Men etter Lensmannen kjem Bonden. Og etter Bonden, der, paa den ytste
                    Enden av Planken, der er Arbeidsmannen. Han sìt paa den eine Enden, og
                    Kongen paa den andre. Der hev du Verdi.»
    </p>
    <p>
     Tomas saag paa Skulemeistaren, slog med Nakken og sputta svart.
                    «Ja-ja», sagde Skulemeistaren.
    </p>
    <p>
     «No maa du hugsa vel paa», heldt Tomas fram, «at ingin kann
                    koma utanfor Planken. Uppe paa den sìt dei alle, kvar paa sin Plass og
                    Stad, etter som Umstændigheitine og Maalestokken er i denne Verdi.
    </p>
    <p>
     «So sìt dei der og balar og trabellerar, Kongen med sitt og
                    Statsraaden med sitt og Stiftamtmannen med sitt og Bispen med sitt, og so
                    nedetter alt til Arbeidsmannen, som maa bala med sitt; for den eine vil berga
                    Live, og den andre vil berga Live, og det vil dei alle, som rimelegt og rett er.
                    No spỳrst det kven som kann klara seg; for kvar
     <pb n="199"/>
     maa klara
                    seg sjølv; og der er ingin aa faa Hjelp av.
    </p>
    <p>
     «No maa du passa paa.
    </p>
    <p>
     «Der uppe sìt Kongen; han hev tie Dalar um Dagen. So kjem
                    Statsraaden; han hev fem. Meir kann kje han ha mot Kongen. So kjem
                    Stiftamtmannen; han hev tri; so Bispen; han hev tvo; og so nedetter, mindre og
                    mindre. Lensmannen hev fire Skjeling Dagen, Bonden berre tvo Skjeling. Han
                    freistar Live so vidt. Men so kjem Arbeidaren; og han hev ein Skjeling. Han kann
                    kje berga Live. Han maa svelta ihel.
    </p>
    <p>
     «Men no er det Underfundigheiti: han vil ikkje svelta ihel. Kvi skal han
                    det, han meir enn dei andre? Er kje eg skapt i Guds Bilæte liksom dei, og hev
                    kje Guds Son utløyst og frikjøpt meg liksom dei; og gjeng kje eg tilslutt i same
                    Holken eller Gelænderen som Kongen og Bispen og heile Vidtløftegheiti? –
                    tenkjer Arbeidsmannen. So kjem han tilslutt til den Betenkning og Avgjørelse, at
                    han vil lìva, han som dei andre.
    </p>
    <p>
     «Han gjeng til Bonden og segjer: eg vil ha halvannan Skjeling um Dagen;
                    for eg kann kje lìva med ein. Bonden svarar som so: far til Helvite! du
                    fær ingin halvannan Skjeling.
    </p>
    <p>
     «Arbeidsmannen gjeng til Lensmannen. Lensmannen tek Sabelen sin og segjer
                    umentrent
     <pb n="200"/>
     som so: gakk til ditt Arbeid, din Hund! eller kanskje du
                    vil i Hullet for Løsgjængeri?
    </p>
    <p>
     «So gjeng Arbeidsmannen til Kaupmannen. Men Kaupmannen tek Alnemaale og
                    viser han Døri. Vi har nok med oss sjølve, segjer Kaupmannen.
    </p>
    <p>
     «Arbeidsmannen til Presten. Presten er baade blid og snild, men segjer at
                    me maa alle vera fornøgde i den Stand og Innstiftelse Gud hev sett oss.
    </p>
    <p>
     «So til Futen. Og so til Skrivaren. Og so til Amtmannen. Og so til Bispen.
                    Og so til Stiftamtmannen. Og tilslutt til Statsraaden. Men alle segjer: vi har
                    nok med oss sjølve; vi kann kje hjelpe nokon.
    </p>
    <p>
     «Daa gjeng Arbeidsmannen beint rakt ende fram for sjølve Kongen. So
                    bøygjer han seg for Kongen og gebærder seg; og so segjer han som so:
                    Stormegtigaste Konge i eders høie Naades Majestæt og Herlegheit! segjer han; so
                    og so er det; eg kann kje lìva med ein Skjeling; eg maa ha halvannan, og
                    det er endaa det minste; Bonden hev tvo, og det er kje meir enn sovidt han
                    bergar seg. Hjelp meg, Konge, i din Majestæts høge Naade! for eg vil kje svelta
                    ihel, eg meir enn dei andre.
    </p>
    <p>
     «Men Kongen svarar: Skulde jeg hjelpe deg, maatte eg ta fraa dei andre, og
                    det kann eg ikkje. Du lyt berge deg sjølv. So maa me alle.
    </p>
    <p>
     <pb n="201"/>
     «No er det Funderingi kva Arbeidsmannen daa skal ta seg til.
                    Lìva kann han ikkje; svelta vil han ikkje; utanfor Planken kann han kje
                    koma; og inginstad fær han Hjelp. So tenkjer han som so: skal eg berga meg
                    sjølv, fær eg berga meg som eg kann; Livsens Innretning og Væsens Maate er slik
                    her paa denne Planken. Dermed gjeng han i si Uppriktigheit av og
     <emph>
      tek
     </emph>
     den halve Skjelingen, som han maa ha; og daa er det so vidt
                    at han slìt Live og bergar Magen og Naturen i den største
                    Simpelheit.»
    </p>
    <p>
     Fante-Tomas saag listig ut.
    </p>
    <p>
     «So lìver dei alle ihop», heldt han fram; «kvar paa
                    sin Maate. Dei paa den eine Enden lìver godt liksom fyrr, og dei paa den
                    andre Enden maa la seg det gefalla.
    </p>
    <p>
     «Men legg no Merke til, at Planken ligg ute under Himilens Friheit og
                    rotnar i Sol og Regn og Aartidernes Umvandlingar; og so veit me, kossleissen det
                    gjeng. Etter Tingenes Orden og Innstiftelse vil Planken tilslutt vera rotin.
                    Gjenom trafsande rotin. Ikkje frisk Flis att. So ryk Planken sund yvi Midten, og
                    beint til Hols bèr det med heile Vidtløftegheiti; til Hols med Arbeidsmannen og
                    Bonden og Lensmannen og Kaupmannen og Presten og Futen og Skrivaren og Amtmannen
                    og Bispen og Statsraaden og Kongen og Kruna og alt som finst; og so er der kje
                    meir. Hem. Kann du klara meg den Undersøkelsen?»
    </p>
    <p>
     <pb n="202"/>
     Andlite paa Tomas hadde fengi sin rette Tatersvìp, med dei
                    lause snedige Drag og dei glyrande, glidande Augo. Skulemeistaren svara kje
                    større; sagde at Saki var kje so greid. Han brydde seg kje um aa antrast med han
                    Fante-Tomas.
    </p>
    <p>
     «Nei, ho er kje greid!» sagde Tomas og slog med Nakken.
                    «Ikkje ein Gong Presten Meier visste noko aa svara paa desse Aspektine.
                    Han berre bad meg, at eg ikkje maatte grublisera altfor mykje paa so vanskelege
                    Umstendigheitir; 'det er større Folk enn du som hev teke Skade av
                    slikt', – sagde Presten Meier.»
    </p>
    <p>
     «Det er vel so», svara Skulemeistaren. «Hæ, hæ, hæ»,
                    lo Carolus; «du er ein god ein, du Far!»
    </p>
    <p>
     Fante-Tomas mylte, og det vesle Hovude svinga stolteleg paa sin magre Stylk; ein
                    ny Kloking hadde han i Dag maalbundi.
    </p>
   </div>
   <div type="chapter">
    <head type="main">
     XIX.
    </head>
    <p>
     Det vart ein god Vaar og ein fin Fyrisùmar; Folk gjekk og smilte til
                    kvarandre og var snilde mot kvarandre; vilde han halde seg som han no saag ut,
                    kunde me vente eit Krunaar.
    </p>
    <p>
     Men ut-mot Jonsoktidir versna det. Væta minka av og Hìten tok til; og det
                    kom som ein Stur yvi Eng og Aaker.
    </p>
    <p>
     Folk gjekk og skygnde etter Teikni paa Himilen; kvar Kveld saag dei ut-i Have
                    etter ein Regnbakke, og kvar Morgon mot Fjellgarden etter ei Sky. Men Skyine
                    kvarv, og Bakkane i Have var Skodd; men Soli steikte og brende som ein gloande
                    Eldomn.
    </p>
    <p>
     Vonine seig og seig; Folk ræddast og tagna. Lufti stod som ein Moe, ein Eim, ein
                    tett, brennande Dis; der var kje eit Pust og ikkje eit Drag; alt livande laag og
                    geispa og tyrste og maatte forkomast.
    </p>
    <p>
     <pb n="204"/>
     Eng og Aaker raudna og kvitna. Myri vart til Voll og Tjønnir og Votn
                    til Fæn. Bekkir og Æar turka burt. Smaafisken vart liggjande etter i Sanden og
                    kovna. Um det daa ikkje var Myrgrunn, so han kunde faa grava seg ned.
    </p>
    <p>
     Enok øvde seg i Tòlmod med Guds Hjelp. Han visste det var ei Røyning, og
                    han visste at me skulde kje røynast yvi vaar Magt. Gud fekk syte for Morgodagen.
                    Det var kje so spelegt med desse jordiske Ting, naar ein hadde sitt Liggjandefe
                    i Himilen.
    </p>
    <p>
     Og han fekk Naade til aa stande, endaa Djevelen ofte var leid med han.
    </p>
    <p>
     Mange høyrde etter, naar han paa Kyrkjevegen lagde ut um denne Røyningi, som Gud
                    sende oss for vaare Syndir. Me skulde umvende oss, men ikkje fæle; han, som mata
                    Ravneungane og klædde Lilja paa Marki so ho var gildare enn Kong Salomon, skulde
                    kje han og kunne syte for oss? Dei sukka no, dei som hadde gjort Narr av han
                    fyrr, og ynskte dei kunde hava det likso godt og trygt som han Enok Haave.
    </p>
    <p>
     Ja soleis var det med Verdensborni. Naar det gjekk godt, brauta dei og lo; men
                    bar det imot, so sutra og jamra dei og misste Mote. Men Gudsborni stod i Livsens
                    Hav som Fjell, like trygge i godt Vêr som i vondt; – berre me
                    kunde halde fast paa Naaden. Berre ikkje
     <pb n="205"/>
     sleppe Frelsarhandi.
                    «Ja hald du meg fast, Herre! – for i meg sjølv er eg
                    kraftlaus.»
    </p>
    <p>
     Hugen til Orde og Bøni var komin att, so han visste at han lìvde. Og
                    sjeldan var han utan Rettleiding i det han gjorde; han kjende seg dømd i seg
                    sjølv med Samtykke eller Tukt. Striden mot Satan var strengare enn fyrr; var han
                    lat berre ein Augneblink, visste han kje kvar han kunde finne seg att, kannhende
                    midt inni dei grovaste verdslege Tankane. Han maatte stundom spyrja seg sjølv,
                    um Guds Aand kunde bu i eit Hjarta som var so uppfyllt av Synd og jordisk Sut.
                    Men Aanden trøysta han, so han endaa i sine myrke Stundir fekk kjenne Vitnemaale
                    i seg, at han var Guds Barn.
    </p>
    <p>
     Til stor Hjelp og Trustyrkjing var det for han naar han saag at Gud kunde
                    brùka han til Reidskap i nokon Ting; soleis saag han med Glede paa det
                    Huse som reiste seg no der ned i Ramstadheiî, og som han hadde fengi
                    hjelpt til med aa byggje: Huse hans Tomas. Kven veit um det ikkje var som
                    Presten sagde: at Tidi var komi for Fantane no, og at Gud i sin Naade her vilde
                    fullføre eit stort Verk? Eit Naadeteikn var det og, at Gud hadde sett han inn i
                    Skulestyre; naar han det hadde gjort, laut han hava som ei Tiltru til han, ein
                    Vilje til aa brùka han i Vingarden sin. «Aa Gud! gjev
     <pb n="206"/>
     meg Visdoms upplatne Augo, at eg kann forvalta so høgt eit Kall
                    retteleg!» –
    </p>
    <p>
     So hadde og Gud hjelpt han til Rettes med noko i Huse som stundom hadde pint han;
                    og han tottest paa ein sers tydeleg Maate sjaa Guds Finger her.
    </p>
    <p>
     Det var i dette Tvilsmaale um Tenestgjente. Han saag at ho Anna hadde det stridt
                    og ikkje var sterk; men so var det Spursmaale um det ikkje var Vantru aa søkje
                    Menneskehjelp, og um det ikkje kunde vera
     <emph>
      Meiningi
     </emph>
     at ho Anna
                    skulde under Tukt ei Tid, um ho paa den Maaten kunde koma til Umvending.
    </p>
    <p>
     Men so hende det tvo Ting.
    </p>
    <p>
     Fysst tok Gud Jorina ifraa deim. Mor hennar vilde hava henne heim; eldste Dotteri
                    hadde fengi Teneste. Nokre Dagar seinare kom han Rasmiss Skare, Halvbror hennar
                    Anna, ein utarma Gardmann som hadde fengi Hjelp av Enok stundom, og mest bad
                    deim um aa taka Dotter hans til Tenestgjente. Ho Maren gjekk berre i Vegen
                    heime, sagde han. Daa forstod Enok Guds Vilje; og han tok imot Gjenta med Takk.
                    So varmt priste han Gud for denne Styringi hans, denne forunderleg tydelege
                    Styringi, – at ho Anna snudde seg burt; ho kjende at ho raudna.
    </p>
    <p>
     Dette Aare bad han um «godt og tjenligt Veir». Som Presten sagde:
                    Gud vilde me
     <pb n="207"/>
     skulde koma til honom med alle Sutine vaare. Liksom
                    gode Born: dei røder med Far sin um alt, endaa um det minste og styvnaste. Daa
                    det leid yvi Jonsok fekk dei litegrand Regn, so vidt Engi retta seg nokorlunde;
                    so fekk me elles trøyste oss med, at Gud kunde faa lite til aa rekkja likso
                    langt som mykje. –
    </p>
    <p>
     – Dei stod i Aarvollbakken og gnog og slo millom Bærtuvur og mosegrodde
                    Steinar.
    </p>
    <p>
     Det var ein straalande fin, frisk Morgon; Klokka kunde vera som fem. Og Ljæane
                    beit godt i den tette Doggi.
    </p>
    <p>
     Men der var lite aa slaa. Dei kunde so vidt skilja millom det som slegi var og
                    det som ikkje var slegi.
    </p>
    <p>
     «Det betalar kje Kvassteinen!» skvatra Torkjell Tualand,
                    Slaattaren; han stod og brynte Ljaaen sin. «Berre Jonsokblom og
                    Smaastein; skulde aldri ha set slikt. Heh!»
    </p>
    <p>
     Enok stod og skar ifraa ei Steinrøys; so var det aa kvetja for honom med.
                    Klingande friskt song Bryningi ut i Morgonlufti med sin glade Laatt. Og Fuglane
                    song med. Lerka tirla av sprengfullt Bryst; og det anga sterkt og søtt av
                    nyslegi Vallhøy.
    </p>
    <p>
     «Me skal kje finna aat Vaarherre, Torkjell; det er han som sender baade
                    Sol og Regn.»
    </p>
    <p>
     «Ja men Hævd maa me skaffa sjølve», meinte Tualand'en.
                    «Hadde du dyrka upp dette
     <pb n="208"/>
     Bròte som du hev gjort med
                    det andre, so hadde du fengi Høy her au.» Ljaaen tok til aa suse i Bakken
                    med stutte, snare Hogg; «me skulde brùka Stutt-Orv paa slik
                    Skarve-Eng», knurra Torkjell.
    </p>
    <p>
     Enok høyrde kje større paa han. Han stod og heldt Auga med Gunnar og Carolus, som
                    skulde fylgjast med dei vaksne i Aar; det gjekk best med han Gunnar, totte
                    Enok.
    </p>
    <p>
     Carolus tok det so maklegt at det var leidt aa sjaa. Han stod og brynte i
                    Einingi; so fann han paa Ærend hit eller dit, so han kunde faa kvile; og um han
                    létst arbeide au vart det inginting av; han stod berre og dabba paa same
                    Flekken.
    </p>
    <p>
     Øve seg i Tòlmod, øve seg i Tòlmod ...
    </p>
    <p>
     Gunnar kom til Far sin, skulde kvetja; han hadde fengi slikt eit stygt Steinhogg
                    i Ljaaen sin.
    </p>
    <p>
     «Naa?» spurde Enok; «gjeng det kje godt? – Eg tykkjer
                    du er glupare du enn ... den som større skulde vera.» Gunnar vart raud.
                    «Ja der kann du sjaa», sagde Enok. «Du totte nok det var
                    stridt aa staa upp; men du ser Han hjelper deg.» Guten vreid seg fraa Far
                    sin med ei arg Geiping.
    </p>
    <p>
     – «Ja ikkje skulde det vera eg som jaga Ungen upp Klokka tri um
                    Morgonen!» sagde Torkjell; «slike Karar treng Svevn, skal det
                    verta noko av dei.»
    </p>
    <p>
     <pb n="209"/>
     «Daa Jesus var tolv Aar gamall, sat han millom dei
                    skriftkloke i Temple», svara Enok stutt. «Berre hald deg til Gud
                    du, so vert du nok sterk; Morgonstund hev Gull i Munn, veit du.»
    </p>
    <p>
     Det vart arbeidt i eit Par Timar utan eit Ord. So kom ho Maren, Gjenta, ruslande
                    med Riva og Spøte og skulde breide.
    </p>
    <p>
     «Godmòr'n, sa Bruri um Kvelden!» skjemta
                    Torkjell.
    </p>
    <p>
     «Aa ja», svara Maren, «eg er noko sein i Dag, men ikkje for
                    di eg hev havt nokor Brurenott ikkje!» Ho var eit lite rundt Jaaleting
                    paa nokre og tjuge Aar.
    </p>
    <p>
     «Ja Pigerne skal me kje tru!» – Torkjell skjekkte paa Hovude
                    og smaablinksa.
    </p>
    <p>
     «Aa du skulde skjemmast, Torkjell!» skjemde Maren; ein saag ho var
                    gjøld. «Du maa kje tru eg gjeng aat Sengi med nokon, fyrr eg hev vori
                    hjaa Presten!»
    </p>
    <p>
     «Heh! – He-heh! – Ja no maa du driva paa som du var paa eit
                    Dansegolv, Maren; for no hev me stadi her fire Karar i fire Timar, og eg tenkjer
                    det vert so mykje at du fær vel full Stakkebreiddi di. Sjaa deg fyri, so du
                    ikkje breider andre Stadir enn der me hev slegi!»
    </p>
    <p>
     – Soli vart heit og Doggi gjekk av; det vart hardt og seigt aa slaa i den
                    turre Vollbakken. Dei var burte og bytte Ljæar.
    </p>
    <p>
     <pb n="210"/>
     – «Ja det er mange som fær svelta til Vinteren i Aar,
                    san!»
    </p>
    <p>
     «Um so er ... so hev me visst fortent det.» Enok var myrk.
    </p>
    <p>
     «Ja naar det raama dei som hadde fortent det! Heh; hjaa Lensmann Aase
                    stend Aakeren so ven at det er ei Syn!»
    </p>
    <p>
     Enok tagde. Um det likevel kunde vera dei nye Arbeidsgreidune; og Beinmjøle ...
                    Vik bak meg, Sattan! –
    </p>
    <p>
     – Rundt um paa Slaattune sanka Folk seg no um Matspandi sine og heldt
                    Fyridugurd; Gunnar grét mest daa han saag det; han var so svoltin han
                    kunde gange tvers av. Men Guds Vilje var at me skulde eta fire Gongir um Dagen,
                    meinte Enok; og daa skulde me kje skjote inn noko Millommaal etter vaar eigin
                    Lyst; – dei laut i Arbeid att utan Fyridugurd. Gud vilde nok ikkje lata
                    oss hava vondt av at me drygde, til hans Tid kom. Men Carolus hadde stoli med
                    seg ei halv Kake heimanfraa; den lurde han seg no burtum eit Gjerde og aat upp;
                    kom so att knappande paa Broki si, som han skulde ha vori av i eit anna
                    Ærend.
    </p>
    <p>
     Torkjell slepte seg laus med Drøs; det vart lang Ykt; ein fekk drive Tidi.
                    Fantestykki hans Lensmann Aase vart fortalde; so tok Torkjell aat med
                    Embættsmennane, dette Storherke, som livde av Stræve vaart og brùka
     <pb n="211"/>
     Magti si til aa snyte seg rike, og det so grovt mang ein Gong, at
                    me andre vilde koma paa Tukthuse um me vaaga slike Varp. Og so gjekk Prestane,
                    som ikkje var likare sjølve, og tøvde um, at desse Kjeltringane var innsette av
                    Gud; neimenn um dei det var; heh! – Etter 1814, daa Storkarane gjorde
                    Uppreist og reiv seg lause fraa den rette Kongen vaar i Kaupenhamn, av di at han
                    var etter dei stundom og tukta deim, – etter den Tidi hadde me kje havt
                    lovleg Regjering i Lande. For at me skulde vera under Sverig hadde aldri vori
                    Guds Meining; men av Svenskekongen fekk Storkarane Brev paa at dei skulde faa
                    raade seg sjølve; og so selde dei Lande til Sverig for dette; so at no var det
                    Svensken som innsette Raadsmagti vaar. Og me Smaafolk hadde ingin lenger til aa
                    forsvara oss; for Svenskekongen fekk 100 000 Dalar um Aare for aa halde Kjeft;
                    og Storthinge fekk likso mykje for aa halde Kjeft; den som gjekk til Storthinge
                    og klaga si Naud, han fekk ein Lort med eit langt Band i. Og vilde me reise oss
                    og krevja Retten vaar, som dei hadde gjort under Thrane, so var Storthinge det
                    fysste til aa sende Syldatrar imot oss og setja oss paa Tukthuse. Heh! Nei;
                    sidan me kom under Sverig – –
    </p>
    <p>
     Enok stod og saag seg leid paa Carolus, som no laag i Bærtuva og aat
                    Skinntrytekart.
     <pb n="212"/>
     Skulde Gud vilja lata han staa til Narr denne
                    Gongen au; skulde det kje bli Folk av denne Fanten heller. Tøygt seg hadde han i
                    det lengste; vori so rimeleg mot Carolus som det berre var Raad; tenkt at han
                    skulde faa Magt yvi han med det gode. Men Takken han fekk var den, at Fanten
                    vart latare og latare, og gjorde meir og meir som han vilde. Og endaa tok Far
                    hans no til aa tala um Løn aat han. So at um Enok vilde segja noko til han, so
                    kunde han faa det Svare, at kva vilde han krevja, naar han ikkje gav Løn ...
    </p>
    <p>
     «No maa du kje la Solreven ta deg, Gunnar!» ropa Enok; han saag paa
                    Carolus, daa han sagde det. Carolus forstod Meiningi.
    </p>
    <p>
     «De maa orsaka meg», sagde han; «men eg er kje so svært
                    helsesterk; og naar eg ikkje fær Mat, so vert eg so arm og klein, at eg kann
                    lite røra meg.»
    </p>
    <p>
     «Kjenn!» skvatra Torkjell; «det var nok ikkje i fyrre
                    Vìka at han Carolus kom til!»
    </p>
    <p>
     «Naar han Gunnar held ut –,» byrja Enok; men han tagna att.
                    Denne Fanten hadde ein Maate aa svara paa –. Noko etter heldt han
                    fram:
    </p>
    <p>
     «Er det so at du vil ha Løn, Carolus, so fær du nok ta likare i. –
                    Stor og lang som du no vert, so ventar vel ... Far din au, at der skulde vera
                    ... Ære i deg!»
    </p>
    <p>
     <pb n="213"/>
     «Det var godt at De nemnde han Far. Han ventar visst minst av
                    alt, at eg skulde svelta paa Haave!» –
    </p>
    <p>
     Carolus var raud; det blinka heller kvasst i Augo hans.
    </p>
    <p>
     Enok tagna; han var graa i Andlite.
    </p>
    <p>
     Gud var imot han her au. Carolus var Fant som han hadde vori.
    </p>
   </div>
   <div type="chapter">
    <head type="main">
     XX.
    </head>
    <p>
     Sundag.
    </p>
    <p>
     Dei ligg noko lenger enn vanleg; Klokka umlag seks ris dei upp.
    </p>
    <p>
     Enok kann kje lata vera aa sjaa burtetter Himilen; han bad so vent um Regn
                    igaarkveld. Det er klaart og fint all Stad.
    </p>
    <p>
     Heile den vide Himilen er berre Sol og mjuk rein Blaaning fraa Fjellgarden til
                    Havs. I Sudvest eit Par kvite lette Strimur som Fjør uppetter Kvelven. Den vesle
                    Tetten uti Have er inginting; berre Taake.
    </p>
    <p>
     Den siste lette Skoddestrima stig fraa Sève i Heialandsvatne og blaanar burt i
                    Luft. Det er morgonfriskt og svalt; men Soli tek til aa verme. Yvi Myrane tumlar
                    Vibeflokkar kvitglimande i Soli med sine eldfulle Kvinneskrik. Lerka stig og
                    stig til ho kjem mest burt; so heng ho der uppe og syng og svingar.
    </p>
    <p>
     Bùje
     
     vert utslept. Like eins Smalen,
     
     som
     <pb n="215"/>
     Enok ikkje hev sent aat Heiî i
                    Aar, av di dei tvo minste Gjentungane no er so store at dei kann gjæte.
                    Hoppande, bæktande, rautande dansar Fenaden i Veg ut Aarvollvegen aat Marki.
                    Kyr, Kalvar, Sauir og Lomb um kvarandre leikar og smaastangast, bykser og
                    spring; Kalvane er etter Sauine og skræmer deim; unge Kvigur leikar Elskhug;
                    Bjøllur singlar og syng; alt er Sumar og Glede.
    </p>
    <p>
     Carolus er Gjætar um Sundagen; han fylgjer Fenaden slengjeleg og lang. Han hev
                    ein Randlestav i Handi og hoppar og tverkastar seg liksom Kalvane. So freistar
                    han aa syngje:
    </p>
    <quote>
     <l>
      «Aa kjæra mina Kjavoar,
      
     </l>
     <l>
      aa kjærar
      
      inte saa –!»
     </l>
    </quote>
    <p rend="noIndent">
     men det brest for han; han er kje færdig med Maalskiftingi.
    </p>
    <p>
     Langt ute i Vest skin det bleike Have. Brune og kvite Segl lyser der ute i
                    Morgonbrisen; ytst i Synsrandi ligg den svarte Røykstrima etter eit Eimskip.
                    Carolus hoppar høgt. Kven veit; næste Sundag kann eg vera der ute!
    </p>
    <p>
     Han hev kje anna paa seg enn ei Brok, ei blaastriput Bomullskjorte og ei lita
                    flat Luve. Men han kunde ha Hug til aa kaste alt og hoppe nakin um millom Kalvar
                    og Lomb liksom Adam i Paradis.
    </p>
    <p>
     <pb n="216"/>
     Han driv Smalen nordum Kvernhuse og ned aat Myri. Der er Mat; og
                    litegrand Svaling au, som kann halde Kleggen burte. Smalen held seg i Lyngbakken
                    upp-ikring Kvernhuse; han likar kje Myrgras, han. Det kann vel hende at han
                    tenkjer paa Aarvoll-Hagen au. Men det fær han no spyrja meg um, tenkjer
                    Carolus.
    </p>
    <p>
     For det fysste er her Ro. Og Carolus legg paa Myri og ser etter Vibereir.
                    I–reh! i–reh! I–ærih! Vibur i Mengd flaksar og skrik. Lufti
                    er full av Angar; frisk, skarp Daam av ungt Lyng, Markblom, Bærlauv, Bukkeblad
                    og Pors blandar seg med tung søt Eim av rotnande Myr; den varme Lufti vert som
                    so svevnsæl. Roleg driv han fraa Tuve til Tuve; andar i djupe, lange Drag; aah,
                    so godt; aah, so godt ...
    </p>
    <p>
     Vibeskrik fra Myri og Helunpip fraa Lyngbakken blandar seg med kvarandre som
                    Fløytelaat og Felespel. Ein stor myrk Heigre flyg baskande upp og set Stemne mot
                    Heialandsvatne.
    </p>
    <p>
     Rivande sinna, galnare og galnare flaksar Vibune um Hovude hans Carolus i Krok og
                    i Ring, skrik og skrik og rundkastar seg i Lufti. Stundom hev han deim like
                    innum Øyro paa seg; det læt i Vengine med sterke Rikte-Ljod, og han kjenner som
                    Veift og Pust i Nakken.
     <pb n="217"/>
     Hæ-hæ. Stundom slær dei ned frammanfor han,
                    tverkastar seg, tek Sigte paa Augo hans og kjem farande beint imot han, men
                    svingar av naar dei er so nære, at han ser Blinken i Augo deira. Hæ-hæ; det er
                    løje. So ertar han deim. Kastar etter deim med Torv og Kulort og kva han finn;
                    dess galnare vert dei.
    </p>
    <p>
     Det vermest i Lufti, og Mye stikk; Carolus vert leid og vil slutte. Her finst
                    ikkje Egg; Ungane er vel alt utkropne. – Jau pigejor; der var eit Reir.
                    Fire store Egg. Aa, so vene som dei er med alle dei svarte Smaaprikkane paa den
                    linde grøngraabrune Botnen. Men dei er vel legne. Han legg seg ned og tek deim i
                    Luva si; Vibune skrik som dei var fraa seg. Burtaat ei Grov gjeng han; der er
                    eit Grand Vatn, so vidt han kann symja eit Vibegg. Tenkkje. Dei er so legne at
                    dei stend paa Smalenden. Ei Vibe er etter han og vil mest hakke ut Augo paa
                    'n; stundom stig ho ned paa Marki og kjem springande imot han med
                    flaksande breide Vengir som ho vilde jaga han. Det er vel ho som eig Eggi. Og
                    jagu skal ho faa deim! Han slengjer deim etter henne, halvt i Sinne; Egg etter
                    Egg; dei susar burtetter Tuvom og slær seg i Knas, so det skvett baade raudt og
                    gult utyvi Marki. So sting han Hendane i Broki og ruslar, plistrande og fornøgd.
                    Viba er etter han endaa ei Stund; flyg
     <pb n="218"/>
     tilslutt fraa han med
                    stutte, smaae Skrik og vert burte.
    </p>
    <p>
     Skarve Smalen; der rekkjer han alt, – søretter aat Aarvollen. Carolus
                    avstad, langbeint og lett; «hæs! hæs!» møter Smalen og driv han
                    att-ende med Skrik og Steinkast. Nordani Aasen, ved Kvenhuse, er svalast; der
                    kastar han seg i Bakken og kviler seg. Ligg og høyrer paa Bekkjesusen. Soli
                    steikjer meir og meir. Ein litin lind Vestanvind stryk lett gjenom Lynge. So
                    legg Smalen seg au, kaasande og jortande.
    </p>
    <p>
     Kyrne dreg seg nedyvi aat Aaî. Der gjeng dei uti og stend og svingar med
                    Rovune mot Flugo. Der er kje stort Vatn; men det stend vel endaa som ei Svaling
                    etter Aafare.
    </p>
    <p>
     Han legg Armane under Hovude; ligg og stirer mot Synsrandi i Sudvest med dei fine
                    mjuke Bakkedragi og Have lengst ute. Her og der teiknar det seg ein Stein mot
                    Himilen, eller ein Haug, fin og klaar og keglerund; der er Skattar nedgravne.
                    Kannhende heile Kistur med Sølvpengar; men der inne sit ei Kjempe og vaktar for
                    Skatten med sitt skarpe Sverd. Vil ein inn der, fær ein nok agte seg.
    </p>
    <p>
     Lufti er so skir at ein kann skilja kvar Stein og Tuve so langt ein øygnar. Her
                    og der ei siglande lett kvit Sùmarsky. Langt nede
     <pb n="219"/>
     under
                    Bakkane skin Myrekyrkja kvit yvi Viddom i Solglimen.
    </p>
    <p>
     For ei Gidring i Lufti. Havkanten der ute og alle dei klaare Bakkelinune mot
                    Himilen gidrar og didrar som ei fin, skjelvande Bylgjing.
    </p>
    <p>
     Aah! so godt og varmt. Soli bakar hans unge Kropp, og ljuve Luftdrag lumrar um
                    Øyro hans. Alt er stilt. Fuglane hev søkt Reire. Det blømande Lynge angar.
                    Carolus sig av i Draum.
    </p>
    <p>
     – – Paa slike Dagar er Fantelive søtt, naar dei ligg burtetter
                    Heiane og lètar seg i Soli. Eit Grand paa Flaska og ein Kortstokk. Tjeia
     
     ligg i
                    Solbakken spak og lat. – – Ja Buro vil eg kje vera lenger!
    </p>
    <p>
     – Aa du Mor, du Mor, som tenkte at Buro-Tjeia kunde vera noko for
                    Fanteguten! – Ho er rædd meg, ho Serina, etter den Dagen i Løo, daa eg
                    vilde taka henne um Halsen. Ei ven Gjente vert det; mjaa og mjuk; blaae Augo; og
                    so dei linne, fine Kinnane med sine søte Smilehol. Men henne kann eg kje vente
                    paa.
    </p>
    <p>
     – – Kanskje naar eg kom att og var Kaftein? og ho var fri daa?
                    – Kven veit? Kaftein Thomassen, med h; Kaftein C. M. Thomassen ...
    </p>
    <p>
     <pb n="220"/>
     Det vert leidt for han Gunnar. Men eg held kje ut lenger. Han vert
                    verre og verre, denne Heilag-Enok; hæ-hæ. Og no, daa han Far ikkje er lenger
                    burte ... Der ned fysst. Og so til Byn. Og hyre meg. Og gjeng det kje med ein
                    Gong, so hev eg Heimen aa ty meg til no. Til Byn i Morgo tidleg, fyrr
                    Heilag-Enok kann finne meg.
    </p>
    <p>
     Carolus vert syvjin; ligg ei Stund og halvdormar; høyrer Verdi kringum seg som
                    ein lett, svevnug Sus. Svimrande Ljos burtetter Bakkane. Kvit Solrøyk.
                    Blaafjelli som Eventyr langt, langt bak. Sus, Sus ... Bekkjesong og Sus.
                    Bjølleklang ...
    </p>
    <p>
     Høgt uppi Aasen stend det ein Mann. Han svingar og svingar med lange Armar. Det
                    er den rasande Roland. Nei; det er han Far. Han stend og veiftar og ropar.
                    «Carolus!» Carolus ris av Svevnørska og vil upp til Far sin;
                    tykkjest enno sjaa han ’med Steinen der uppe, og høyrer enno som ein Om etter
                    Rope hans: «Carolus!» «Ja!» – han hastar av
                    Stad. Med ein Gong er Far hans burte. Inginting aa sjaa. Kvorvin som ei Syn i
                    den gidrande Solflaumen. Carolus held Handi yvi Augo og stirer; kann enno ikkje
                    skỳna at han berre hev drøymt.
    </p>
    <p>
     – «Ja-ja Far; eg skal koma i Nott. Tarv kje ræddast naar det bankar
                    paa Vindaugo;
     <pb n="221"/>
     d'er kje Moskroen,
     
     hæ-hæ ...
                    Sattans Smalen! Hæs! Hæs!! – Men Skit. Det er siste Dagen. Lat han ganga
                    aat Engi so mykje han vil. I Morgo Kveld er eg i Byn; og so ut yvi Have det
                    blaae. Hurra boy san!» –
    </p>
   </div>
   <div type="chapter">
    <head type="main">
     XXI.
    </head>
    <p>
     Daa dei skulde paa Slaatten Morgonen etter, var Carolus ingin Stad aa sjaa.
    </p>
    <p>
     Enok letst ikkje bry seg. «Han kjem nok att.» Men daa dei var heime
                    til Dugurds og sat og slipte Ljæane, kom Kornelius hans Helge, som just den
                    Natti var attkomin fraa Eksisen i Kristianssand; og han fortalde, at Klokka
                    halvtolv i Natt hadde han set Fanten med ein Tull i kvar Hand setja søryvi aat
                    Ramstadheiî.
    </p>
    <p>
     Endaa vilde kje Enok tru det. Det var kje Raad. Carolus kunde kje vera rømd. Han
                    kom att. I Kveld hadde me han. Med Munnen full av Orsakingar og Bønir.
    </p>
    <p>
     Han kunde kje vilja takke paa den Maaten for vel gjort. So lengi som Enok no
                    hadde arbeidt med han, og det med slikt Tòlmod, so ettergjevande og
                    vislegt ... Og so godt som Carolus hadde havt det her; alltid sitt visse Bord aa
                    gaa til; og aldri eit vondt Ord; og
     <pb n="223"/>
     Rettleiding og godt Stell i
                    alt; heiltupp som Barn i Huse ... Um han aldri so mykje var Fant, kunde han daa
                    kje vilja takke paa den Maaten.
    </p>
    <p>
     Men um Kvelden kom Fante-Tomas. Han song upp med ein Guds Jammer um «det
                    syrgjefulle som hadde hendt,» og gjorde Avbøn for Carolus med alle dei
                    vridnaste Ordi han kunde finne. Den lede Luksifer var farin i Guten, um han
                    maatte brùka so stygt eit Ord. «Eg og Mor hans gjorde alt som stod
                    i vaar Formuels til aa minna han um hans Uppgave og Skyldigheit; ja eg for mi
                    Ringheit brùka endaa Gud forlate meg Magt mot mit eige Kjøt og Blod; men
                    han var so forherda og obstenasi, at han berre vilde til Sjøs. I Dag er han rømd
                    til Byn og vil hyra seg; og det vil eg beda Dykk um, Enok, i vaar store Sorrig
                    og Benauels, at De ikkje maa bli forarga paa oss au for dette.»
    </p>
    <p>
     Det var kje Tvil lenger. Enok tagna og vart kald.
    </p>
    <p>
     Det skulde vera Takken. Og um Guten tok paa Fantestig eller til Sjøs kunde vera
                    slik Slag. Fortapt var han i baae Tilfelle.
    </p>
    <p>
     Kor dei vilde læ aat Enok Haave no, alle Verdensborni. «Det fekk han for
                    Fantevase sitt!» Alle Motstandarane han hadde havt, baade i og utanfor
                    Fatigkommissjonen, daa han
     <pb n="224"/>
     stræva med aa hjelpe Fante-Tomas til
                    Hus, – aa kor fellt
     
     dei vilde tykkje dette var
                    aat han. «No kan hann hava det so godt. Kvi skulde han dra innpaa oss alt
                    dette Herke?» Og Presten vilde sjaa paa han: «du har vel ikke
                    behandlet ham ret, min kjære Enok;» men Lars Danielsen og hans Venir
                    vilde sitja i sine Møte og sukke og segja, at han Enok Haave hadde nok kje havt
                    den rette Visdom her.
    </p>
    <p>
     Han vart tekin av ei kald, hard Kjensle, som han kalla
                    «Nidkjærheit.» Denne Kjensla vende seg serleg mot Presten, som
                    hadde narra han innpaa dette med han Tomas. Hadde kje Tomas havt Hus no, so
                    hadde kje Carolus rømt. Presten var Skuld i heile Ugreida. Han høyrde Verdi til;
                    ikkje av Kjærleik til Gud hadde han gjort dette, men av Lyst til verdsleg Ros;
                    han vilde hava Lov av dei styrande, av dei megtige paa Jordi. Med sløge Ord
                    hadde han narra Enok med seg; ikkje Guds men Prestens Reidskap hadde Enok vori;
                    og no hadde Presten teki Æra, men Enok stod att med Skammi og Straffi. Han arga
                    seg so upp, at han vart verande heime fraa Kyrkja tvo Sundagar etter
                    kvarandre.
    </p>
    <p>
     Ein fekk agte seg for dei store. No hadde Presten teki til med noko nytt: han
                    vilde hava Jensens Lesebok inn i Skulane. Enok saag
     <pb n="225"/>
     paa Boki og
                    saag seg harm. Dikt og Tøv, ja Eventyr beintfram, og det som verre var: Misbruk
                    av Guds Namn, slikt vilde ein Sjælesyrjar hava inn i Skulen! Daa Saki um Hausten
                    kom fram i Skulekommissjonen vart Presten reint forstøkt; hans trufaste Enok
                    Haave var med ein Gong Førar for Opposisjonen.
    </p>
    <p>
     Torkjell Tualand hadde Rett; Embættsmennane var spelege. Dei søkte si eigi Ære og
                    Vinning og brydde seg korkje um Gudsord eller um Folke. Enok gjekk so vidt at
                    han tinga det nye Jaabækblade; der hadde me daa eit Blad, som torde segja
                    Sanningi – for fysste Gongen etter Thranes Tid, som Torkjell sagde. Eit
                    heilt halvt Aar heldt Enok «Folketidende.» Daa laut han segja det
                    upp, av di der var so mykje Misbruk av Gudsord i det; men elles hadde Jaabæk
                    Rett; næste Gong det vart Valmannsval vilde Enok ikkje røyste paa korkje Presten
                    eller Lensmannen. –
    </p>
    <p>
     – Etter den heite Somaren vart det ein tung Haust og ein hard Vinter. Det
                    snødde so Vegane dreiv att; Gong paa Gong maatte dei ut og brøyte. Snøen vart
                    liggjande i maanadsvis.
    </p>
    <p>
     So vart det Linnvêr og Søyle med Snøslette og Kaldregn. Nordvesten fossa
                    um Nòvine med Buring og Brak, og Himilen hekk blaasvart og stengd, so dei
                    aldri saag
     <pb n="226"/>
     Soli. Men stilna det um Kveldane fylltest Rome med
                    Havbrak.
    </p>
    <p>
     Enok kjende sin Harmhug folna; han kom inn i Tankar av eit tungare Slag.
    </p>
    <p>
     Det var nok ikkje Presten han skulde arge seg yvi. Presten fekk svara for sin
                    eigin Domar; Enok kunde hava nok med aa agte seg sjølv.
    </p>
    <p>
     Han stod i Løo og treskte; svært so lite som det hadde vorti av alt Slag i Aar.
                    Det var endaa verre enn ifjor; Stadane var kje stort meir enn halvfulle. Kva
                    kunde det vera Gud straffa han so strengt for, i det eine som i det andre?
    </p>
    <p>
     Han vart strengare i sin Kristendom enn nokon Gong fyrr. Han spækte Sjæli med
                    Orvake og Bøn og Kjøte med Faste og strengt Arbeid; mødde seg meir enn han hadde
                    godt av; me skulde krossfeste vaart Kjøt. Kva hadde kje Jesus lòti lide?
                    Og det han som var syndefri! Kor mykje vondt fortente daa kje me? Han spækte seg
                    sjølv og heile sitt Hus. Me hadde vori for late og for trygge, so Kjøte hadde
                    vorti for sterkt; difor var det at Guds Hand hadde vorti so tung yvi oss.
                    Tilbake, tilbake til den fysste Kjærleiken!
    </p>
    <p>
     Som David grùna han paa Herrens Lov Dag og Natt. Kva skulde han gjera, so
                    han rett kunde faa hugmykje seg for Herren og
     <pb n="227"/>
     koma inn i den gamle
                    trygge Barnefred? Han friska uppatt sine gamle Aatferdir, i smaatt som i stort.
                    Men Tankane heldt seg tunge og myrke.
    </p>
    <p>
     Denne Gongen au hadde Gud forkasta Offere hans. Beint fram og heilt ut forkasta
                    det. Ikkje i minste Maate hadde han signa hans Stræv eller høyrt hans Bøn; kasta
                    burt alt ihop som gagnlaust Skrap og lati han stande att her til Spe og Spott
                    for alt Folk. Det
     <emph>
      maatte
     </emph>
     vera noko som var gali.
    </p>
    <p>
     Ein Kveld utmot Vaaren, han stod i Løo og skar Hakk, blenkte det upp for han som
                    ein Elding: Gud hadde forkasta Offere hans, av di det ikkje hadde vori noko
                    Offer.
    </p>
    <p>
     Lygn og Sjølvdaaring var det, naar han kalla det so! – for det hadde ikkje
                    vori gjort av Kjærleik. I dei løyndaste Kræane av Hjarta sitt hadde han gjort
                    det til aa faa Løn. Han hadde i Løyndom tenkt, at Gud vilde
                    «signe» han paa andre Kantar, naar han «ofra» til
                    Fatigfolk; men «Signing» var berre eit venare Ord for Løn.
    </p>
    <p>
     Han slepte Arbeide or Hendane og vart standande som naamin.
     
     Kor stod det
                    til med han? Var han Guds Barn? I slikt Myrkr, i slikt kjøtelegt Sinn hadde han
                    livt og endaa totst vera i Naaden; skulde det verkeleg vera Tøv og Draum og
                    Ørske alt ihop.
    </p>
    <p>
     <pb n="228"/>
     Rædd og uroleg gav han seg til aa granske sitt Liv, og fann snart
                    det eine verre enn det andre.
    </p>
    <p>
     Med all Forsaking av Verdi hadde han elska ho like godt. Han saag seg gaa inni
                    Byn og handle, tinge med Bykjeringane og ljuge so smaatt, til aa tena ein halv
                    Skjeling paa Smørmarki eller Mjølspande. Alltid tok han det han kunde faa, um
                    han so visste det var for mykje; og alltidl aut dei ut med mest, som minst kunde
                    tinge, endaa dei ofte hadde minst Raad. Ein Ljugar og ein Snytar og ein Tjuv
                    gjekk han der inne og gledde seg, ja takka Gud, naar Snytingi gjekk godt;
                    Minningar av Guds Aand slog han berre ifraa seg. At han aldri hadde komi til aa
                    tenkje paa dette fyrr!
    </p>
    <p>
     Eller naar han sat i Fatigkommissjonen og var med aa negte Hjelp til den og den
                    Armingen, «for Konsekvensens Skyld,» som Presten sagde; –
                    hadde kje Jesus sagt at me skulde hjelpe alle som bad oss? Ja, «dersom
                    nogen beder dig om din Kjortel, saa lad ham og beholde Kappen» ... Men
                    her laag me og tinga paa kvar Skjeling, lét Folk svelte og frjose, so me
                    sjølve kunde sleppe med mindre Skatt. Kva vilde Jesu segje til det paa hin
                    Dagen? – «Jeg var hungrig, og I gave mig ikke at æde; jeg var
                    tørstig, og I gave mig ikke at
     <pb n="229"/>
     drikke; gaar bort, I Forbandede, i
                    den evige Ild, som er beredt Djevelen og hans Engle» ...
    </p>
    <p>
     Og i Skulekommissjonen, hadde han kje sìti der aa vori med Presten paa
                    Ting som han i Grunnen var imot, so han kunde faa Ros for aa vera ein upplyst
                    Mann? Hadde han kje søkt Ære hjaa Verdi meir enn hjaa Gud, og gjort Presten til
                    sin Avgud? Men «forbandet er den Mand, som forlader seg paa Menneskje og
                    holder Kjød for sin Arm» ...
    </p>
    <p>
     Og so ofte som han hadde skjemst for aa vedkjennast Jesu Namn, naar han var ute
                    hjaa Folk; men «hvo som skammer sig ved at bekjende mig blandt
                    Menneskene, ham vil jeg og skamme mig ved at bekjende for min himmelske
                    Fader» ...
    </p>
    <p>
     Dom etter Dom rulla inn-yvi han, og Djevelen stod i Kræane og lo. «Du
                    livde som eit Verdensbarn i store Ting; men i Smaating, som du visste han ikkje
                    brydde seg um, der var du snar til aa «ofra»! «Min Sjæl
                    hader eders Nymaaneder og eders bestemte Høitider; jeg er kjed af dem; jeg er
                    træt af at fordrage dem. Om de end faste, vil jeg dog ikke høre deres Skrig; og
                    om de end ofre Madoffer og Brændoffer, har jeg ikke Behagelighed til dem. Og
                    naar I udbrede eders Hænder, da vil jeg skjule mine Øine for eder; thi eders
                    Hænder er fulde af Blod!»
    </p>
    <p>
     <pb n="230"/>
     Enok skjekkte med Munnen; slengde Armen utifraa seg som han vilde
                    kaste seg sjølv burt; smikka i det same hardt med Fingrane. Han kvakk av det
                    sjølv; saag seg ikring, um nokon kunde ha høyrt det ... samla seg att og gjekk.
                    –
    </p>
    <p>
     Soleis som han no bad Morgon og Kveld, hadde han aldri bedi. Anna vart stundom
                    mest rædd; han brùka Ord um sine Syndir og seg sjølv, so det var reint
                    fælslegt. Liksom Boki ikkje lenger var kraftig nok, lagde han ho burt og bad med
                    eigne Ord; og det var som han kasta seg paa Jordi for Gud, kraup for Gud som ein
                    Makk; i Mæle var Rædsle og Naud; Augo steig store og stive fram, og Luggen
                    klinte seg framyvi Panna sveit og vaat, so han kunde sjaa ut mest som han var
                    fraa seg.
    </p>
    <p>
     Men det var
     <emph>
      ikkje
     </emph>
     likt til at han fekk Hjelp. Det heldt paa og heldt
                    paa, noko betre, noko verre; det var Dagar daa han gjekk som i Ørska reint; Anna
                    spurde seg sjølv um det skulde verte no som det hadde vori den Hausten daa han
                    Napolon døydde.
    </p>
    <p>
     Ein stygg Skikk fekk han med det, at rett som han gjekk, stana han og gløymde seg
                    burt; vart standande paa same Flekken i lange Stundir liksom fastmana. Helst mot
                    Kvelden. Kom ho i Fjose og skulde mjølke, – der stod
     <pb n="231"/>
     han,
                    stiv og still som ein Stein; kom ho i Kjeldaren, kunde ho kje vita nokon Ting
                    fyrr han skilde seg ut for Augo hennar som ein svart Skugge mot ein Vegg; ho
                    kvakk stundom so ho fekk vondt av det. Ein Gong kom ho yvi han i Kjøken; der
                    stod han og slengde med Armen og smikka med Fingrane ... det vart so forunderleg
                    fælt; ho veikna burt i Knéi og maatte setja seg; «aa nei men Herre
                    Gud, Enok, kva er det no?»
    </p>
    <p>
     «Mh!» kvakk Enok; «var det noko? Kva er det? – Hm;
                    det var kje noko.» Han samla seg att og gjekk; gjekk sin Veg med hastande
                    Stig; og ho høyrde han smikka endaa ein Gong, daa han gjekk gjenom Gangen.
                    –
    </p>
    <p>
     – Ein Dag stod Enok i Smia og smidde Hestskosaum. Djevelen var etter han
                    med ei hard Freisting.
    </p>
    <p>
     Det stod for han so klaart som det var skrivi med Eld: han var fallin ut or
                    Naaden. Altfor lengi hadde han vori paa Tabor; der hadde han somna; daa hadde
                    Djevelen snikt seg inn i Hjarta hans og sett seg til der, forklædd som ein
                    Ljosengel, so Enok ikkje skulde merke hans Svik fyrr det var for seint. No hadde
                    han merka det; og no var det for seint. Domen hans stod skrìvin i
                    Hebræarbreve 6: «Thi det er umuligt, at de, som en Gang ere blevne
                    oplyste og have smagt den
     <pb n="232"/>
     himmelske Gave, og ere blevne delagtige i
                    den Helligaand, – og falde fra, – atter kunne fornyes til
                    Omvendelse.» Det er umuligt!
    </p>
    <p>
     Og Djevelen sagde til han: «du kann likso godt hengja deg upp, Enok; no
                    kann du likso godt hengja deg upp. Ha – ha; heng deg likso godt
                    upp!» – lo Djevelen.
    </p>
    <p>
     Enok vart tekin av ei Villrædsle. Han kasta seg paa Kne attfor Smiestéde
                    og skreik: «Herre Gud! Hjelp! Straf meg ikkje i din Vrede, tukt meg ikkje
                    i din Grumhed! Ver meg naadig! thi mine Ben er forfærdede! Hjelp! vend deg, Gud,
                    og redd mi Sjæl; for dine Pile sidde i meg, og din Haand er svar over meg; der
                    er intet sundt paa mit Legem; der er ingen Fred i mine Ben for mine Synder; mine
                    Synder gaa over mit Hoved! de er blevne mig svare som en svar Byrde! Satan er
                    etter meg som ei brølende Løve og vil opsluge meg. Hjelp! hjelp! skunda deg og
                    redd mi Sjæl! at eg ikkje skal vera som dei der fèr ned i Gravi!»
    </p>
    <p>
     Døri gjekk upp; ho Serina stakk Hovude inn: «han Lars Danielsen er komin
                    –.» Døri small att, og Serina til Sprangs; ho hadde sét Far
                    sin paa Kne attmed Smiestéde, kvit og stygg, med Hendane upp mot Take
                    ...
    </p>
    <p>
     <pb n="233"/>
     Men Enok reiste seg og saag mot Himilen, og han fekk Graat i
                    Augo.
    </p>
    <p>
     Bøni var høyrd. Gud vilde hjelpe. Ein røynd, trufast Broder i Kristo hadde han
                    sendt; den rette Mann i den rette Stund ... «Aa Gud og Fader,»
                    sagde han med bivrande Munn,» enno hev du daa kje reint forkasta
                    meg!»
    </p>
   </div>
   <div type="chapter">
    <head type="main">
     XXII.
    </head>
    <p>
     Vaaren var komin; Nordvesten tok si tyngjande Hand burt ifraa Lande, og alt livna
                    upp.
    </p>
    <p>
     Lynge friska paa seg og Myrane grønka. Hesteblomane glødde i Bakkane som
                    brennande Ljos. Stykmorblomen slog upp sine blaae Augo, bljuge, bedande
                    Barneaugo. Knoppar svall og sprang; Fuglar lokka og leika. Borni kom heim fraa
                    Mark og Myr so glade, at dei lo: «Vibo er kòmo! Mor, Vibo er
                    kòmo!»
    </p>
    <p>
     Istadenfor Nordvesten med sitt tunge Aalvor og sin seige Stødleik kom den linne
                    lettlynde Vaarvinden som blistra og blakra fraa alle Kantar og spela seg med
                    alt, med Bylgje og Blom, med Lauv og Lyng, med Presteskjegg og med Gjentelokk,
                    med Gravkransar og med Brurstas. I denne fjasande Vaarhæsen turka dei vaataste
                    Fæn. Og alt som kunde gro grodde, og alt som kunde æse æste; men det som var
                    sjukt blautna og svall og avla i seg sjølv
     <pb n="235"/>
     Spirur og Kimar i Mylr
                    og Mengd til sin eigin Undergang.
    </p>
    <p>
     – Enok stridde den gode Strid. Berre han fekk tru at Gud ikkje reint hadde
                    stengt si Naadedør, var han so glad som han kunde vera.
    </p>
    <p>
     Lars Danielsen og Legde-Guri fortalde han, at no fysst hadde han vorti ein rett
                    kristin; for no hadde han fengi Mjuklynde. Og dei totte han skulde vera fegin,
                    ja byrg, at Gud hadde funni han verdig til aa verte røynd i dei store
                    Eldane.
    </p>
    <p>
     Det var Enok au. Berre han kunde vera trygg. Men han visste sjølv best kor det
                    stod til i Hjarta hans; og han gjekk i ein Otte som talma han jamt, at han ikkje
                    skulde faa Naade til aa stride den gode Striden til Endes.
    </p>
    <p>
     Denne Otten kalla Lars «den aandelege Aarvaagenhed»; Gud gjeve det
                    var so. Ja det var vel so. Men Freden? Det var det som var so vondt, at han
                    aldri meir fekk kjenne Freden.
    </p>
    <p>
     Ei underleg Uro var komi yvi 'n; han fór fraa det eine til det
                    andre; søkte nytt og nytt ustanseleg, liksom rømande for Tankane sine. Det
                    klaare Vitnemaale i seg sjølv um Guds Vilje og Guds Meining hadde han kje
                    lenger; berre Orde maatte han halde seg til. Men Orde var rikt, og hans
                    aandelege Syn dimt;
     <pb n="236"/>
     gjorde han det eine, so var der eit Spraak for
                    det, og gjorde han det andre, so syntest der vera eit Spraak for det; det var
                    ofte so han tottest gange reint i Blindo.
    </p>
    <p>
     Han freista med den evangeliske Fridomen, som han Lars tala um; lagde kje noko
                    Lag lenger paa dei ytre Smaating. Anna fekk stelle som ho vilde; dei skikka seg
                    likt med Verdi baade i eitt og anna. Men han totte han hadde kjent seg tryggare
                    fyrr, daa han berre beint fram fylgde Andens Vitnemaal i Hjarta sitt.
    </p>
    <p>
     Hans gamle faste Borg mot Djevelens Lokkingar, Orde um aa ikkje syrgje, hadde dei
                    og teki fraa han. «Sørger ikke for i Morgen» var kje det same som
                    «tenkje kje paa i Morgen»; me skulde nok tenkje fram, meinte Lars;
                    me skulde berre ikkje tenkje med «Sorg». Dette var visst rett. Og
                    det var ei Letting for Samvite au; Enok hadde sjølv sét at det ikkje var
                    Raad aa lìva utan Umtanke. Men utryggare hadde han vorti likevel, og
                    veikare; aa skilja millom Umtanke og «Sorg» var kje alltid so
                    greidt; han fann seg nedtyngd av jordiske Sutir ofte. Og tenk daa um Brudgomen
                    kom og fann han sovande – –
    </p>
    <p>
     Utrygg, utrygg var det, han var; utrygg og liksom so aaleine. Kor skulde det
                    gange um Djevelen sette inn paa han no; han hadde liksom ingin Rygg. Ei Trøyst
                    var det at Lars
     <pb n="237"/>
     vanka her; og Enok negta han kje lenger Hus til
                    Uppbyggelsar. Men endaa den beste Menneskehjelp, kva var den tess naar det
                    galdt?
    </p>
    <p>
     Men det var so me skulde hava det. Han kunde kje vente aa faa det annleis enn
                    andre Guds Born. Ja det var faarlegt, sagde Presten, aa vilja gange i denne søte
                    Kjensla av Fred jamt, og i Andens Forvisning. Sjaa no denne Søren Soma, som fekk
                    slikt Tilheng burtpaa Aase i seinare Tid, og uppi Fjellbygdine; tala kje han og
                    um Aandens Forvisning. Og endaa var det ein Djevelens Profet av verste Slag.
                    Forkasta Barnedaapen, fornegta dei kristelege gode Gjerningar, spaadde Domedag
                    til den og den visse Tid beint imot Guds Ord; fór endaatil med dette
                    aandelege Ægteskape, som nok var lite aandelegt mang ein Gong. Men
                    «Freden» hadde han! og «Aandens Vidnesbyrd»! Nei; me
                    fekk nok halde oss til Orde, og til Andens Vitnemaal i Kyrkja.
    </p>
    <p>
     Og so fekk me setja vaar Lit til Gud. Halde oss fast i Frelsarhandi, um det vart
                    aldri so myrkt baade i oss og ikring oss. Det var vel det, Gud hadde vilja vise
                    han hin fysste Kvelden og, med det forunderleg store Naadeteikne sitt. Lite paa
                    Gud og ikkje gruvle. Halde seg i Einfald og Tru til Barnelærdomen og
                    Naaderaadine, og ikkje so mykje
     <pb n="238"/>
     som høyre paa Djevelen. Berre læ
                    aat Djevelen; berre vise han paa Dør. «Sætter Satan an paa mig, som mit
                    Skjold jeg viser dig, dine Saar og Blodestrømme; strax maa han tilbage
                    rømme.»
    </p>
    <p>
     En annan vigtig Ting var det aa arbeide. Ikkje Gruvlarar og Sjukingar vilde Gud
                    hava, men friske, glade Arbeidsmennar. Gagns Verk kravde han av sine Born; Trui
                    maatte vise seg i Gjerningar. I yrkjande Kjærleike hadde Trui sitt Liv; me
                    skulde vera gode Kyrkjemennar, gode Borgarar og gode Kallsarbeidarar. Med friskt
                    Arbeid fordreiv ein Djevelen betre enn med Bøn, som Luther sagde; Lediggonge var
                    i alle Meiningar Satans Hovudgjerd.
    </p>
    <p>
     – Enok arbeidde.
    </p>
    <p>
     Presten, som med sann Kristinkjærleik var like blid, endaa Enok stod imot han i
                    Leseboksaki, fekk han til aa halde Missjonssamlingar rundt um paa Gardane; der
                    sat han kvar Sundag Ettermiddag og las «Missionstidende» og samla
                    Skjelingar til det heilage Verk. I det borgarlege fekk han og Arbeid nok; han
                    kom inn i Heradsstyre og i alle Slag Kommissjonar.
    </p>
    <p>
     Ikkje mindre arbeidde han i sitt jordiske Kall. Han tok til att med
                    Nybròtsarbeide paa Aarvollen; hadde mistydt Guds Vilje, daa han
     <pb n="239"/>
     slutta med det au. Saman med Presten og Lensmann Aase tok han til
                    aa halde eit Jordbruksblad; og her fekk han sjaa at han i mange Maatar hadde
                    drìvi si Jord soleis, at Gud ikkje kunde faa signe Arbeide hans, um han
                    vilde. Og Enok kaupte nymotens Plogar og Horvir og tok til med Beinmjøl og mangt
                    slikt som han fyrr hadde fordømt; for me skulde brùka dei Raadine som Gud
                    gav oss.
    </p>
    <p>
     – Det vart ein god Somar med høvelegt Regn og varm Sol.
    </p>
    <p>
     Kannhende Gud vilde trøyste han etter den strenge Tukti i desse siste tvo Aari.
                    «No, daa du trur paa meg um du ikkje ser meg, no vil eg nettupp vise deg,
                    at eg er deg nære.»
    </p>
    <p>
     Godvere heldt seg. Det var reint ein Hugnad aa gange ute og sjaa paa Aaker og
                    Eng.
    </p>
    <p>
     Fløyelsbrun og blank bylgja den unge Rugaakeren i Sumarvinden. Havren, som ikkje
                    hadde ekst seg enno, stod tung i Straae so han lagde seg mest, saftig og djupt
                    grøn so han mest blaana. Men Tjukk-Engi breidde seg med Punt og Syre og
                    Bivregras som ein fin, raudskjengjut Silkeduk, her og der med Flekkir av
                    svingande Blaaklokkur eller Karve og smellande snøkvit Baliblom.
    </p>
    <p>
     Fin og mjuk som Bomull kvitna Myrfivelen utyvi alt Vaatlende, blanda med skirt,
                    florlett kvitt og raudspettut blaatt fraa Blomane av
     <pb n="240"/>
     tusund
                    Millionar Bukkeblad; ja sjølve Aai grønka med sitt lange Leagras og Sèv, og paa
                    Hyljane saam gul og kvit Nykkjablom millom breide Blad, og det grodde og blømde
                    alt; Jordi var som eit Moderfang, fræva og fyllt av den skapande Allmagt.
    </p>
    <p>
     I denne Tidi var det godt aa røme den kvæve Stogo med all Flugesurren og faa koma
                    ut; endaa um Sundagen hende det, at Enok lagde Tekstboki ihop og gjekk ut til aa
                    «dyrka Gud i Naturen». Og Aakerhøna skrata i alle Engir, og
                    Steindilpa smatta og Erla skvatt; alt Slag Fugl peip og lét; Heimen var
                    som ei Kyrkje full av Song; alt kvitra og kvad til Guds Ære. Og han freista aa
                    sjaa Gud i alt. «Forunderlege er dine Gjerningar, Herre, og du gjorde dem
                    alle viseleg.»
    </p>
    <p>
     Denne Jordflekken elska han, av di han hadde fengi 'n av Gud. «Det
                    er kje min, det er kje min,» mulla han for seg sjølv; «d'er
                    han Far sin.» Um Gud kravde at han skulde selja alt og – –.
                    Stilt og snøgt skunda han seg framum den Tanken.
    </p>
    <p>
     So kom Kvelden sigande med mjuke Lìtir yvi Bakkar og Bròt. Fraa
                    Havryggen glima Soli inn yvi Lande og spegla seg i alle Glas; det lyste uppetter
                    Heiane som av Demantar. Men Glansen slokna naar Soli gjekk. Og Lande seig inn i
                    ein Fred so djup som alt
     <pb n="241"/>
     skulde vera trollsvævt. Han høyrde alle
                    Bekkir susa; han høyrde sitt eigi Hjarta slaa. Kvite Eimar steig; breidde seg
                    yvi Myrane som Draumsjøar. Eit einslegt rolegt Vibeskrik her og der. Eit
                    Myrfuglpip langt burte. Lammebækting fraa Vollane som ein søt, linn Graat. Laagt
                    gjenom Lufti eit Par pilande Ændar.
    </p>
    <p>
     Fred, Fred. Ein uendeleg Fred. Berre i Hjarta hans Enok var der Uro.
    </p>
    <p>
     Det kom yvi han stundom at han var so framand; utstøytt og burtstøytt vandra han
                    her; fredlaus paa fredsæl Jord mest som Kain. Kvar han tenkte og kvar han vilde
                    gange, ingin aa kvile hjaa, ingin aa hyggje seg til. Framand var han i sitt eigi
                    Hus. Ingin fylgde han naar han gjekk; ingin venta paa han naar han kom. Dei drog
                    seg burt naar han kom; det var som dei var rædde. Ikkje av sine eigne Born
                    dessmeir kunde han faa eit venlegt Ord; nei ikkje um han vilde leggje seg paa
                    Kne for deim og beda um det. Um han tala blidt til deim, ja tala med deim um
                    verdslege Ting, um Tøv og Tattl som han tenkte dei kunde like, – det same
                    var det. Det var som dei vart bljuge; dei skjemdest; kvart stakkars Nei og Ja
                    maatte han som hala fram; dei forstod ikkje at han søkte deim og trong til deim.
                    Og han hadde daa berre lìvt etter Orde: «hvo som ikke
     <pb n="242"/>
     fornegter Fader og Moder og Hustru og Børn og tilmed sit eige Liv»
                    ...
    </p>
    <p>
     Og ho Anna, stakkar. Han hadde nok ikkje fari rett fram mot henne heller. Undrast
                    paa um det kunde ha vori betre, dersom han hadde vori gift med henne som han
                    hadde til Avgud ei Tid? – Aa for noko Tøv. Aa du mangfaldige Djevel.
                    –
    </p>
    <p>
     – Det var ein Sundag ut i Slaatten. Enok var komin fraa Kyrkja og hadde
                    Hug til aa sitja inne ei Stund og kvile og drøse som i gamall Tid; men alle var
                    kalde og sturne. Borni saag rang-øygde paa han og undrast um han ikkje snart
                    vilde gange ut. Enok fekk slik ei vond Kjensle; han var berre i Vegen. Han saag
                    seg ikring med Augo som bad; men alt var kaldt og stengt; ingin hadde Bruk for
                    han inne. Daa vart han so umbrigd i Andlite sitt. Han reiste seg og tok
                    Sydvesten og gjekk. Knapt var han utanfor Døri, so tok Borni til aa læ der
                    inne.
    </p>
    <p>
     Aah ja, ja.
    </p>
    <p>
     Han gjekk ut. Og gjekk og gjekk. Att og fram; rundt og rundt. Saag inginting; alt
                    vart so vondt og tungt for han.
    </p>
    <p>
     Idag hadde Gunnar endaa-til fengi vori heime fraa Kyrkja. Men det var Takken. Det
                    hjelpte kje kor snild han vilde vera. Ikkje um han gjorde Gud sjølv imot for
                    deira
     <pb n="243"/>
     Skuld. Dei hata han. Det var han sjølv som var i Vegen for
                    deim.
    </p>
    <p>
     Der var Skyflokar paa Himilen her og der, og Skuggar av Skyir dreiv etter Heiane
                    som flakkande, drivande Øyar av Natt; som myrke, vonde Tankar. Timane gjekk;
                    Enok flakka i Markir og Myrar og gaadde det ikkje. Tilslutt stod han ved
                    Heialandsvatne. Han kvakk; kva var det for ein vond Tanke som hadde dregi han
                    her ned? Hastande snudde han uppyvi att. Det tok til aa kvelde. Men han hadde
                    ingin Hug til aa gange heim.
    </p>
    <p>
     Rundt i Heiane peip Heiloî med sin einslege Tone. Ei Vibe vart uppskræmd
                    her og der; flaug tagall ikring med riktande Vengir; no og daa gjorde ho eit
                    Braakast ned-um Nakken hans, vilde skræme han burt. Det gav ein hard, hastig
                    Ljod, som det kunde vera Vengtak av vonde Aandir.
    </p>
    <p>
     I Nord, i Aust, allstad og inginstad, usynleg og gaatefull, mekra Røssegauken sin
                    hole, kalde Laatt. Ein Draugelaatt, som døydde av inn-i Himilnatti. Fraa
                    Heialandsvatne ropa Lomen sitt varslande Rop. Og framande Fuglar ein aldri fekk
                    sjaa, høyrdest med sine høge, rædde Rop ut i Holmar og Heiar.
    </p>
    <p>
     Var det dømde Aandir som maatte flakke so? – og varsle um Daude og Dom med
                    sine Draugerop i svevntunge Nætar?
    </p>
    <p>
     <pb n="244"/>
     Men desse store svarte Fuglane som flaug so tungt og tagde so sturt
                    ... det laut vera Sjælir som ikkje hadde kunna rive seg lause fraa det jordiske.
                    Mammonsdyrkarar som no vart refste med dette tunge Kav, og laut vasse um i Myr
                    og Fæn og draga til Reirs Makk og Mold og Lyng og Straa og alt det Skrap som til
                    var, liksom dei aldri hadde fengi nok av jordiske Ting her i Live. Kannhende
                    alle Fuglane var Aandir? Heluna, som sat so aaleine og pipta paa Lyngtuva si ...
                    det kunde vera ei Sjæl som hadde svarma paa Jordi i Elskhugs Synd, og no laut
                    svive her i Einsemd og Fredløyse for di ho hadde gjort eit Menneskje so reint
                    til sin Gud; men Vibune kunde vera Mødrar som hadde elska Borni sine for mykje,
                    og som no laut flakse um til Domedag og skrike og graate for desse Eggi som
                    Smaagutane tok ifraa deim. – Tull. Det var minst fyri naar Helvite ikkje
                    var heitare! Verre, verre fekk dei nok svide, alle Jordtrælar og Avgudsdyrkarar
                    ...
    </p>
    <p>
     Soli var nede. Ein lang Eldhale laag etter henne i Nord. I Vest laag spreidde
                    blaae Kveldskyir og kvilte, faste og klaare som Øyar i det grønljose Himilhav.
                    Yvi Heiane i Sør steig ei lett, graa Tòkehildring.
    </p>
    <p>
     <pb n="245"/>
     Daa kveiktest laagt i Sudaust eit einslegt raudt Ljos. Det gløste
                    fram gjenom Skysløre dauvt og stivt som eit sjukt Auga.
    </p>
    <p>
     Ei Blodstjerne! – Krig; Pest; ein uforvarande, hastig og bratt Død ... Gud
                    vere oss naadig i Jesu Namn!
    </p>
    <p>
     Enok skunda seg heim. Fredlaus, fredlaus ute som inne ...
    </p>
   </div>
   <div type="chapter">
    <head type="main">
     XXIII.
    </head>
    <p>
     Det var ein Dag utpaa Hausten; dei baka paa Haave. Det dura gjenom Huse av
                    rullande Kjevle yvi det breide Bakstebordi.
    </p>
    <p>
     Enok stod i Kjeldaren og knadde. So kom det Bòd fraa Uppstad, at ho
                    Legde-Guri vilde tala med han. Ho laag i Banen, vart det sagt, og livde
                    kannhende ikkje til Kvelden.
    </p>
    <p>
     Gunnar laut aat Knadtròge; Enok tok paa seg og gjekk.
    </p>
    <p>
     – Guri laag svært klen. Det aaleitte henne aa røda; stundom var ho i
                        Herota.
     
    </p>
    <p>
     Enok sette seg 'med Omnkraabenken der ho laag, og tala Gudord med henne;
                    vart verande der heile Nons-ykti. Folke paa Uppstad slagta den Dagen, so dei
                    hadde kje Stundir til aa vera inne.
    </p>
    <p>
     Den gamle laage Stogo var myrk i slikt tungt Vêr. Ei Lugt var der so sur
                    og vond, at der lite var inne verande. I Veggjom taut
     <pb n="247"/>
     Sunnanvinden
                    med si linde Jamring; rundt Huse høyrdest Staak av Kraake og Skjor, som hadde
                    samla seg til Slagte-Gjestebod fraa alle Gardane.
    </p>
    <p>
     – «Om jeg end vandrer gjenom Dødens Skygger, da er du dog mit
                    Hjertes Klippe og min Del evindeleg», trøysta Enok. «No maa du
                    tenkja paa Stjerna i Østerland ... at den kann faa leida deg dit der Baane
                    er.»
    </p>
    <p>
     «Aa ja», sukka eit lite pipande, halvt kviskrande Mæle.
    </p>
    <p>
     – – «Og so skal me beda, Guri.
    </p>
    <quote>
     <l>
      'Naar Øinene briste, og Synet forgaar,
     </l>
     <l>
      naar Øret ei længer at høre formaar,
     </l>
     <l>
      naar Tungen ei kan tale mer,
     </l>
     <l>
      og Hjertet af Angst forfærdet er;
     </l>
    </quote>
    <quote>
     <l>
      ’Naar mig forgaar al min Forstand,
     </l>
     <l>
      og intet Menneske mig hjelpe kan, –
     </l>
     <l>
      din Hjelp, o Herre Krist! mig send,
     </l>
     <l>
      stat mig bi i min sidste End’!’»
     </l>
    </quote>
    <p>
     – «Aa ja, ja.»
    </p>
    <p>
     «– – Ja er du kje glad, Guri ... at du so snart kann venta
                    Brudgomen?»
    </p>
    <p>
     «– – Mig længes ...» kviskra det, «at fara
                    herfraa ... aah.»
    </p>
    <p>
     «Ja tenk; um ei lita Stund kanskje ... er du der uppe og fær sjaa Gud som
                    han er, Andlit til Andlit ... og Englenes Mangetusund,
     <pb n="248"/>
     og Lammet
                    paa Thronen ... og de tolvtusind Beseglede .... Daa maa du beda for meg,
                    Guri.»
    </p>
    <p>
     Ho svara ikkje; hadde lati att Augo og laag som ho sov. Andedraatten rikla og
                    rikta so saart gjenom den gule, skinnmagre Halsen.
    </p>
    <p>
     Det kvakk i han daa ho ikkje svara; vilde ho kje beda for han? Det kom for han
                    eit tungt Ord av Apostelen Johannes: «Der er en Synd til Døden; om den
                    siger jeg ikke, at I skal bede for den.» Saag ho at det var den Syndi han
                    hadde gjort?
    </p>
    <p>
     «Kristian?» kviskra Guri og slog det eine Auga sitt stivt upp.
                    «Er det du, Kristian?» Ho vimra med Hendane i Lufti.
    </p>
    <p>
     Stakkar, ho rasa. Tenkte paa Son sin, han som vart burte paa Fiskje her eit Aar.
                    «Gud hjelpe henne, at ho heller maa faa tenkja paa deg no! –
                    –
    </p>
    <quote>
     <l>
      ’Jesu, dine dybe Vunder
     </l>
     <l>
      og din smertefulde Død
     </l>
     <l>
      trøster mig i alle Stunder
     </l>
     <l>
      udi Livs og Sjælens Nød’ ...»
     </l>
    </quote>
    <p>
     Han las heile Salmen, halvt for henne og halvt for seg sjølv; og han skalv i
                    Mæle. Kannhende skulde ho slokne no? – «Vær tro indtil Døden, saa
                    vil jeg give dig Livsens Krone ... Vær tro indtil Døden ... Vær tro indtil Døden
                    ...»
    </p>
    <p>
     <pb n="249"/>
     Um ei Stund vakna ho og bad um Vatn.
    </p>
    <p>
     Det var kje Vatn inne; han sprang ut og fann ein Kopp. So lyfte han henne i Sengi
                    og lét henne drikke.
    </p>
    <p>
     «– Du er ... god med meg ... Aah.»
    </p>
    <p>
     «Endaa meir god med deg vil Jesus vera, naar du kjem til
                    honom.»
    </p>
    <p>
     «Ja – aah.»
    </p>
    <p>
     «Eg tykkjer det maa vera so godt og lett for deg aa skiljast herifraa,
                    Guri. Det er visst ikkje mykje, som held deg til Verdi no.»
    </p>
    <p>
     «Nei. – Sidan den siste døydde ... aah. – Daa skildest eg
                    ... med alt. Aah ... Aa ja; kom ... Herre Jesus.»
    </p>
    <p>
     «Amen. – Og so maa du prøva aa venda
     <emph>
      all
     </emph>
     din Tanke til
                    Frelsaren. Og agta deg, at det ikkje blandar seg noko jordiskt inn i Lengten din
                    etter aa koma herifraa. So at det ikkje er Baani dine, du lengtar etter, meiner
                    eg ... meir enn Brudgomen. Aa, me kann aldri vera vakande nok! Djevelen er so
                    sli etter oss, Guri ...»
    </p>
    <p>
     «Aa ja, ja; aah ...»
    </p>
    <p>
     «Du maa prøva, Guri, um du kann bøygja deg heilt under Guds veldige Hand.
                    Endaa um du ikkje skulde finna Baani dine i Himilen ... maa du endaa ha den same
                    brennande Lengten; ja prisa Gud for alt. Kann du det, so veit du at du er prydd
                    og budd til aa gange Brudgomen i Møte.»
    </p>
    <p>
     <pb n="250"/>
     «Aah – aah.»
    </p>
    <p>
     «– Fær du ha det so, tykkjer du?»
    </p>
    <p>
     «Ja. – Men eg veit eg finn ... han Kristian.»
    </p>
    <p>
     «Det vonar eg au. Men um du ikkje skulde finna han, – berre du veit
                    med deg sjølv, at du kunde vera fornøgd daa au. – Eg hev prøvt so mykje
                    av slikt, Guri; eg veit kor faarlegt det er ... og kor snart me kann daara oss
                    sjølve.»
    </p>
    <p>
     «Aa ja, ja. – Aah. – Men Gud hev frelst ... han
                    Kristian.»
    </p>
    <p>
     «Gud frelse oss alle i sin Naade Amen – for Jesu Kristi Døds og
                    Blods Skuld! – Amen!»
    </p>
    <p>
     «Aah ... aah ... aah» ...
    </p>
    <p>
     Ho Guri vart so uroleg; laag og stræva og kava; vilde visst segja noko; det rykte
                    i henne all Stad; rædd og bleik bøygde han seg ned aat henne ...
    </p>
    <p>
     «– – Trur du ... eg vert fordømd ... um eg tenkjer paa ...
                    Baani mine?»
    </p>
    <p>
     «– – Naar du gjer ditt beste, Guri, til aa halda ditt Hjarta
                    reint ... og so hellest set all di Lit til Jesu Saar ... so veit du, at Gud
                    forlæt deg alle dine Syndir. ’Om dine Synder vare som Blod, ja røde som Purpur,
                    saa skulle de blive hvide som den kvide –!» han braastana.
    </p>
    <p>
     Ho vart so umskift ... kava og kava som ho vilde upp; ei djup myrk Blaaning drog
                    seg
     <pb n="251"/>
     yvi Andlite hennar; so lyfte Hovude seg med ein stiv Rykk; og
                    ho saag paa han ... stirde ...
    </p>
    <p>
     Stort og villt steig Auga fram imot han i ei Rædsle so han vart stiv. Haare
                    reiste seg paa Hovude hans, Hendane tok til aa riste; kva saag ho? kva saag ho?
                    – Daa drogst Hovude attyvi; den tannlause Munnen gapa geispande upp ...
                    Han hadde reist seg og visste det ikkje; Knei skalv under han; han kava seg ut,
                    sjakande, halvt dettande.
    </p>
    <p>
     Kona hans Jonas Uppstad kvakk, daa ho raaka han Enok utanfor Døri. Han var grøn i
                    Andlite. –
    </p>
    <p>
     – Kva hadde ho set? – Han fælte so paa Heimvegen, at det var ei
                    Trøyst for han aa raake sjølve Fante-Tomas. Denne forklaara for han sin djupaste
                    Anskuelse, at Syndi mot den heilage Ande var det same som Syndi mot Naturen,
                    1ste Mosebok 38te Kapitel fraa det 8de til det 10de ... Men det store brestande
                    Auga pinte Enok, so han kunde kje fylgje med.
    </p>
   </div>
   <div type="chapter">
    <head type="main">
     XXIV.
    </head>
    <p>
     Gunnar var framsloppin.
     
    </p>
    <p>
     Og no skulde Dægeren taka baade Forklaring og altihop – han var vaksen Kar
                    no og vilde lære seg til aa banne –; for jagu var han so leid av all
                    denne Gudelegheiti og alle desse Bøkane, at det var reint so det lukta for han.
                    (Naar han vart gamall, kunde han tenkje paa dei Ting.)
    </p>
    <p>
     Og no kom det snart Brev fraa han Carolus. Og naar Breve kom, so var det berre aa
                    lure seg av ein Kveld naar dei sov; og so til Byn; og umbord med ein Gong; so
                    kunde dei taka 'n! – Og so ut paa det frie, vide Have, kannhende
                    alt til Arabia ...
    </p>
    <p>
     – Men Gunnar laut vente lengi paa Brev. Ved Marknads Tidir spurdest det at
                    Carolus var heimkomin. Gunnar gjekk i aatte Dagar og lengta; kom han kje snart?
                    Var det kje han, som kom ned i Vegen?
    </p>
    <p>
     <pb n="253"/>
     Ein Dag Far hans var av i Likningskommissjonen, lurde Gunnar seg
                    avstad sør-yvi Heiî til Fantehytta.
    </p>
    <p>
     Raude og forøvne raakast Gutane att. Det var so vidt Gunnar kunde kjenne att han
                    Carolus.
    </p>
    <p>
     Han hadde vorti so vaksin. Gild var han au i Sjømannsbunaden sin, endaa
                    Dyffelspjekkerten var heller slitin, og Segldugsbroki ikkje so lite bøtt; og det
                    var komi noko framandt og liksom utanlandskt yvi han. Og slik ein Sving han
                    hadde fengi paa Maale sitt! Han sagde baade «har» og
                        «jog»;
     
     og «mangen» for mange og
                    «bangen» for rædd og mykje anna fint; Gunnar vart reint bljug av
                    det stakkars simple Bygdemaale sitt.
    </p>
    <p>
     Ringar hadde han i Øyro paa Sjømanns Vis, og paa Handi ovanum Tùmen var
                    eit Anker og eit Hjarta innprikka med blaatt; under stod Bokstavane C. M .T.;
                    det var for at han skulde bli attkjend um han kom burt paa Sjøen, sagde han. Men
                    paa Bryste hans var det innprikka eit heilt Skip, som Gunnar fekk sjaa, og paa
                    Armen ei Gjente. Um det ikkje hadde vori vondt aa faa alt det innprikka i
                    Skinne? – Ikkje noko vidare.
    </p>
    <p>
     Det gjekk smaatt med Samrøda. Gunnar torde kje koma for braadt innpaa Maalemne
     <pb n="254"/>
     sitt, og Carolus vreid seg for aa segja Sanningi. Ufysi var der
                    i Fantestogo au, svart og stygt og fullt av Bos og Rusk; Ungane var nærsøkne og
                    utukta, og ho Gunhild, Môri, gjekk og vabba og vavra og var full; Gunnar
                    fekk Carolus med seg, og dei fylgdest uppetter Marki eit Stykje.
    </p>
    <p>
     Daa tok Carolus til aa fortelja um kor fælt det var aa vera til Sjøs. Dei hadde
                    drøymt um det «frie Hav», dei; men der var mykje meir Tvang paa
                    Sjøen enn nokon Stad paa Land; ja verre enn paa sjølve Haave. Paa store Skutur
                    var det endaa verre enn det hadde vori der han var; han hadde tala med mange um
                    det. Og no var han komin heim for godt; vilde begjeva Sjøen. I Byn skulde han
                    faa Arbeid paa ei Sjøbu; det var mykje likare. Av all Magt vilde han raade
                    Gunnar og til aa gjeva Sjøen upp; nokon Plass hadde han kje kunna finne aat han
                    heller.
    </p>
    <p>
     Gunnar vart kald og flat. So lengi som han hadde tenkt paa dette, og gledt seg
                    til det – –. Kva skulde han no finne paa?
    </p>
    <p>
     «Var eg som du, Gunnar,» sagde Carolus, «so vilde eg til Byn
                    og gje meg i Snidkarlære. Eller staa paa Krambu, um du likar betre det. Daa fær
                    du baade Fridom og gode Dagar; og um nokre Aar kann du tena so mykje Pengar, at
                    ein tenar kje so mykje til Sjøs i
     <pb n="255"/>
     all si Tid. Naar ein ikkje vert
                    Kaftein, daa; men det vert Landsfolk aldri.» –
    </p>
    <p>
     – Det maatte Gunnar gange med. Til Avskìl fekk han ein Fallekniv av
                    Carolus, ein med Massingskaft og Korkdragar og tri Blad; det trøysta han
                    noko.
    </p>
    <p>
     Og han tok til aa tenkje paa Krambui. Det skulde nok vera gildt aa staa der; og
                    so kunde han koma til Sjøs sidan kannhende. Men so var det han Far. Aa faa Lov
                    av honom, naar det var noko ein vilde – uff. Den som var fullvaksin.
    </p>
    <p>
     Meir enn vanleg stur gjekk Gunnar no ei Tid; det var som alt stengdest for
                    han.
    </p>
    <p>
     «Er det noko som er deg imot, Gunnarmann?» spurde Far hans –
                    uff! denne ufysne Blidlaaten, han tok til med i seinare Tid; mykje heller vilde
                    Gunnar, han skulde skjelle. «Nei,» svara han stutt. Far hans
                    sukka. «Eg tykjer det er so vondt at du aldri kann segja meg noko,
                    Gunnar. Du kunde daa gjerne snakka med meg.» Gunnar murtagde. Kva skulde
                    eg snakke med deg um, tenkte han. «Er du vond paa meg, Gunnar?»
                    Gunnar vreid seg. Kva skulde no det vera for Snakk? Far hans sukka, langt og
                    tungt; so gjekk han.
    </p>
    <p>
     Men Gunnar rømde Far sin meir og meir. Han var so serskilt rar stundom, han Far
                    no;
     <pb n="256"/>
     fór aat med Faktir og Aatferdir mest som han var
                    halvgalin; kva det skulde svara fyri, kunde kje Gunnar forstaa; han vart baade
                    rædd og sinna av det.
    </p>
    <p>
     Det hjelpte noko at Far hans var meir burte no enn fyrr; og so var han Torkjell
                    Tualand her mest jamt; han var Dreng haalvestundo.
     
     Ei Hjelp var det au at han var kje so
                    streng um Sundagane heller som fyrr, han Far; Gunnar fekk mest raade seg sjølv
                    Kveldyktine.
    </p>
    <p>
     Daa lurde han seg gjerne ut. Vaaga seg stundom paa Garden millom hin Ungdomen;
                    vilde kje gange her som Heimføding lenger. Men det var kje so morosamt paa
                    Garden som han hadde tenkt. Han kunde ikkje koma noko inn med desse andre; dei
                    hadde ein annan Maate i alt, og mest som eit anna Maal; dei lo kvar Stundi, og
                    han visste kje rett kva dei lo aat. Stundom var det som dei gjorde Narr av han;
                    – «aa jau, han vil nok vera med han Gunnar au; det hjelper nok
                    ikkje Bibelspraak mot –;» jøss, for Ord dei kunde brùka.
                    Det han sjølv fann paa vilde kje falle seg her. Gjenta hans Helge, ei fraa
                    Sørbygdi som nyleg var hitflutt, sagde endaa ein Gong: «eg kann skyna at
                    det er du som er uppvaksin
     <pb n="257"/>
     med Fantane.» Daa lo dei andre so
                    han vart reint bljug. Og som dei stundom skjemta med Kvinnfolki baade i Aatferd
                    og Ord, det var so han visste kje kor han skulde gjera av seg. Skulde det au
                    vera Folkeskikk?
    </p>
    <p>
     Ein Sundag vaaga han seg ned til Heialand paa ei Dansemoro. Men han kunde kje
                    danse og vart gangande der for seg sjølv. Ingin brydde seg um han, og ingin kom
                    han i Drøs med; han kjende seg som eit Utskòt eller ein Utbygding. I ei
                    Kvilestund millom Dansane vart han reint ille ute. Det var ho Olina hans Per
                    – som og var framslóppi i Haust –; ho sette seg til aa
                    gjera Narr av han. Hermde etter «hjaa han Enok», naar dei heldt
                    Bøn; «alltid naar ein gjeng framum Vindaugo hans Enok, so er det ei
                    Remjing som i eit Fjos naar Kjyrne vil ha Mat: æ–, æ–. æ–,
                    remjar dei; og e–, e–, e–, piptar han Gunnar, ha-ha; og so
                    ligg dei paa Kne! – difor maa dei gaa med Skinnbukser, so dei ikkje skal
                    slita for snart Hol paa Knéi; hi-hi-hi!» – Gunnar stiltra
                    seg ut; gjekk heim i fullt Sinne. Aldri skulde han tenkje paa henne Olina meir!
                    Han vilde mykje heller ha henne Justina Haaland, um det ei skulde vera. Aa nei;
                    ikkje henne heller. Ho hadde vori so kaut daa dei var hjaa Presten sist, ho;
                    gjorde seg so til for Son hans Napolon Storbrekke,
     <pb n="258"/>
     at det var ei
                    Skam; inga vilde han hava; han gav deim F ... Dægeren alle ihop, gjorde han.
    </p>
    <p>
     Den einaste som var snild var i Grunnen ho Maren, Gjenta; og ho heldt med han i
                    det, at Gards-Umagane var fælt store paa det. I Skùmingane naar ho Maren
                    mjolka og han gav Bùje, rødde dei jamt saman, desse tvo, mest um
                    Giftegreidur og slikt; og Gunnar tok til aa like dette.
    </p>
    <p>
     Ho Maren var streng. Aldri hadde ho havt Hjaasvæve, endaa so mange som hadde
                    freista aa faa henne til, og aldri skulde det koma slik Skam yvi henne heller.
                    Det var fælt for den som fekk Lausbarn. «Ser du kje han Helmik Heialand,
                    Son aat Enkja; han gjeng reint som eit Utskòt han; ingin vil ha noko med
                    han. Og han tarv kje tenkja paa aa faa gifta seg, han; han er reint utskjemd. Og
                    det berre av di han fekk den Lausungen for eit Par Aar sidan.» Gunnar
                    visste det, og fælte. Det var reint som der fylgde noko stygt med han Helmik; og
                    han skydde Folk det beste han kunde au. «Og for Gjentune kann du vita,
                    det er endaa verre!»
    </p>
    <p>
     «At det ikkje vert fleire Lausungar,» undrast Gunnar, «slik
                    som dei fèr aat ofte!»
    </p>
    <p>
     «Du kann so segja,» sagde Maren tankefull. Ho hadde eit mjukt,
                    slørt Mæle og tala
     <pb n="259"/>
     stilt, men med døyvd Eld; Andlite var kjøtfullt
                    og rundt, Panna lita og trong, Munnen frisk, Tennane kvite og store. «Eg
                    hev nok vori med paa mangt eg au. Men korleis dei steller seg og korleis dei fer
                    aat, so kann du daa skỳna dei hev
     <emph>
      det
     </emph>
     Vite
                    –.»
    </p>
    <p>
     «Ja men korleis gjer dei daa?» spurde Gunnar, ustø i Mæle.
    </p>
    <p>
     «Aa, dei greider det.»
    </p>
    <p>
     Han spurde og spurde, men ho var stø; vilde ingin Ting segja.
    </p>
    <p>
     Ein Kveld spurde Maren um ho ikkje skulde lære han aa danse; det kunde nok lata
                    seg gjera, meinte ho; paa Laaven; um Sundagen i Kveldyktine. Han vart bleik og
                    svara Ja; og det kom ei ikkje god Tid for han Gunnar.
    </p>
    <p>
     – Ut mot Jol vart det Føre; Gunnar var med Far sin i Myri og køyrde Torv.
                    Det var kaldt, so det rein i Nasane, og tungt og mødt aa vabbe i Snø og Vind.
                    Himilen hekk full av Snøskyir; Lufti var graa og daud, og alt var tilfrosi.
                    Gunnar gjekk og skugra og fraus i Snøvind og Sno med Augo svidande av Torvmø og
                    Kalde. Han fekk kje Fred til aa tenkje paa Gjentur dessmeir; gjekk berre og
                    harma seg paa han Far, som alltid skulde ut i det verste Vêre.
    </p>
    <p>
     Minst lika han seg, naar dei var i Myri
     <pb n="260"/>
     og lesste. Jamt stod han og
                    ræddast at han Far kunde taka til med Blidlæte sitt, eller koma med desse
                    Fyriteljingane um aa halde Daapspakti. Eller med dei gamle Spursmaali um Jesus,
                    um han elska Jesus; um han hadde bedi til Gud i Dag; uff. Kvar Gong dei hadde
                    lesst og kunde gange kvar til sin Øyk att, var han so glad, hon totte han drog
                    Anden mykje lettare.
    </p>
    <p>
     Men han skỳna at Far hans gjekk og brygde paa eitkvart; og tilslutt kom
                    det.
    </p>
    <p>
     «– – Eg undrast riktigt paa, kva du gjeng og tenkjer paa um
                    Dagane, Gunnar. Kunde du ikkje finna paa aa segja meg det? – –
                    Hm?»
    </p>
    <p>
     «Hm.» Gunnar vart raud. Han Far skulde daa vel ikkje vita noko um
                    dette med henne Maren ...
    </p>
    <p>
     «– – Ja det er kje som daa
     <emph>
      eg
     </emph>
     var
                    litin,» sukka Enok. «Eg hugsar so godt –. Min Far var ikkje
                    just den som snakka for mykje; og me Ungane gjekk og fann paa alle dei Ting me
                    upp kunde tenkja til aa faa han i Drøs. Og naar me daa fekk han til aa snakka
                    med oss litegrand, so var me so glade som Fuglar. Men du vil kje snakka med Far
                    din, du, um han so bed deg um det.»
    </p>
    <p>
     Gunnar visste seg inga Raad. Kva skulde han vel snakke med Far sin um? Aa koma
     <pb n="261"/>
     med anna enn Gudsord nytta ikkje; det visste han fraa fyrr.
                    Ofte nok hadde han fengi høyrt at me skulde gjera Rekneskap for kvart unyttigt
                    Ord; og ofte nok hadde han harma seg, naar alt han sagde eller spurde um vart
                    vrengt av i Gudsord og Hendesløyse.
    </p>
    <p>
     «No er du framsloppin og vaksin Kar,» tok Enok i att. «So du
                    skulde kje vera so reint baanskjen heller no. Du skulde ha Framtankar, du som
                    andre Ungdomar. Du hev nok Garden; men det hadde eg au; og endaa gjekk eg so
                    full av Tankar og Funderingar –; korleis eg skulde bruka Ungdomen min
                    best, so eg kunde ha noko aa fara til med, naar eg fekk Garden ein Gong;
                    – tenkjer du aldri paa sovore, du?»
    </p>
    <p>
     Gunnar vart upp i Under av aa høyre Far sin tala so verdslegt og vitugt.
                    Kannhende det kunde nytte aa vaaga seg fram med – –? aa
                    langtifraa.
    </p>
    <p>
     «Aa ... ein kann vel alltid tenkja,» sagde han. «Men det
                    nytta nok ikkje stort um eg sae det, tenkjer eg.» Han vart heit.
    </p>
    <p>
     Enok sukka. «Nyttar det kje ... aa snakka med Far din? – –
                    Det er underlegt aa høyra paa slikt ... for meg.»
    </p>
    <p>
     Gunnar vart endaa heitare.
    </p>
    <p>
     «Naar det er noko eg hev Hug til, so plar det jamt vera gale, tykkjer
                    eg!» –
     <pb n="262"/>
     Det kom meir Sinne i Mæle enn han plent hadde
                    vilja.
    </p>
    <p>
     Enok tagna reint. Dei køyrde heim; og Gunnar trega at han hadde vori so stutt paa
                    det. Kven veit um han kunde ha fengi Løyve likevel, dersom han hadde spurt
                    no?
    </p>
    <p>
     – Dei stod ved Torvskuten og lesste av; daa søkte Gunnar næmare Far sin
                    enn vanleg. Han kunde vilja spyrja ein Gong til.
    </p>
    <p>
     Men Far hans tagde. Berre sukka ender og Gong, so det var mest vondt.
    </p>
    <p>
     Eg fær vel taka til sjølv denne Gongen, tenkte Gunnar. Han Far er so underleg i
                    denne Tid; kven veit?
    </p>
    <p>
     Gong etter Gong stod han med Orde paa Tunga. Men han fælte seg av att, til dess
                    det vart for seint. So fekk han heller drygje til dei kom aat Myri.
    </p>
    <p>
     Men daa dei kom dit, hadde han misst Mode att. Det kunde vel ikkje nytte.
    </p>
    <p>
     – – – «Kva var det du meinte,» tok Far hans i,
                    «daa du sa, at det kunde nok vera noko, du hadde tenkt paa? Kann du kje
                    segja meg det?» Det siste kom noko utòlegt. «Du maa daa vel
                    tru at eg meiner det godt med deg; at eg ikkje vil deg vondt? – Det kann
                    nok henda eg hev vore noko streng med deg ... men du hev daa vel aldri tenkt, at
                    ... at ikkje Meiningi var god?
     <pb n="263"/>
     – Kva? – Kunde du tru,
                    at din eigin Far vil deg ... anna enn det som godt var?»
    </p>
    <p>
     Enok vart so underleg i Andlite.
    </p>
    <p>
     «Nei,» kviskra Gunnar med Stræv; uff, no vart det leidt att. Men
                    det var utrulegt aa høyre dette av han Far. Tenk han tilstod, at han hadde vori
                    streng. Noko varmt og mjukt lagde seg um Bringa hans Gunnar.
    </p>
    <p>
     Til aa koma yvi dette sette han i med alt sitt Mod:
    </p>
    <p>
     «Ja eg meinte, at eg kunde nok ha Hug til aa koma til Byn og staa i Krambu
                    ei Stund, so eg kunde læra litegrand, og tena nokre Skjelingar; ein vert so
                    reint Heimaling av aa aldri koma ut.» Han fann Ord so han sjølv undrast
                    paa det.
    </p>
    <p>
     Det ljosna i Andlite hans Enok; Gunnar hadde tala mildt.
    </p>
    <p>
     «Ja, ja, Gunnar,» sagde han, og laut døyve Gleda i Mæle sitt;
                    – «det var kje so gali tenkt det! – Du kunde nok ha Gagn av
                    aa koma ut og læra noko; og naar me kunde faa deg inn hjaa ein kjend og
                    paaliteleg Mann –. Ja sjaa der kann du sjaa! Du skal aldri vera so rædd
                    for aa koma til meg med sovore; du veit at eg gjerne vil ... ha deg fram, eg. Me
                    skal sjaa, kva Raad der kann verta med dette, Gunnar!» –
                    –
    </p>
    <p>
     Den Dagen var Gunnar mest glad i Far sin.
     <pb n="264"/>
     – Mot Kvelden, i
                    Skùmingi, stod han i Løo og hogg ut Høy aat Smalen; Enok gjekk og stelte
                    og gav Øykine.
    </p>
    <p>
     Med ein Gong kom han burt aat Son sin, slog Armane ikring han og drog han inn-aat
                    seg. «Eg elskar deg so, Gunnar,» kviskra han; «du
                    skỳner det ikkje!» –
    </p>
    <p>
     Slepte so Gunnar, strauk han yvi Hovude; sukka stilt og gjekk.
    </p>
    <p>
     Guten stod etter som han kunde sìge i Jordi ...
    </p>
   </div>
   <div type="chapter">
    <head type="main">
     XXV.
    </head>
    <p>
     Gunnar fekk flytje til Byn.
    </p>
    <p>
     Enok kom nok i Tankar um at det var gali; – føye Gunnar i hans kjøtelege
                    Lyst; kaste han midt uti Verdi med all Freisting og Daaring, so ung som han enno
                    var; slengje han beint i Gape paa Leviatan. Men han kunde kje brjote sitt Ord.
                    Gunnar vilde tru det var Rangvilje.
    </p>
    <p>
     Han hadde vori so snild au i denne Tidi, at det hadde vori Uraad aa gjera han
                    imot. Det var nok vondt aa sjaa, at han so gjerne vilde heimanfraa; men det var
                    kje annleis med Borni; dei hadde kje betre Vìt. Mor hans studde uppunder.
                    Ho trudde Gunnar hadde vondt av aa gange heime no. «I mange
                    Maatar», lagde ho til med eit sers Tonelag. Enok saag paa henne; –
                    nei; Anna visste kje noko. Men ymist kunde det vera; slike Gutungar tenkte kje
                    langt; og um den Jaala, ho Maren, kunde
     <pb n="266"/>
     ha sett seg i Hovude aa bli
                    Kone paa Haave ein Gong – –
    </p>
    <p>
     Enok tagna. Hugsa sin eigin Ungdom; inginting aa lite paa. Best aa faa Guten av
                    Garde.
    </p>
    <p>
     Men daa Gunnar vel var burte, fekk Enok ei vond Rid. No hadde han endaa ein Gong
                    synda med Vilje. Gunnar hadde vorti Avguden hans paanytt.
    </p>
    <p>
     Og i Guds Ord stod det tydeleg: «Thi synde vi med Vilje efter at have
                    annammet Sandhedens Erkjendelse, da er der ikke Offer mere tilbage for
                    Synden» ...
    </p>
    <p>
     Lars Danielsen maatte brùka all si Magt til aa faa han i Logn att. Men
                    rett som det var gjekk han og sturde og stirde att, og det var like ille.
                    –
    </p>
    <p>
     – Det sette kom; det var Gjente, og Enok saag eit vondt Teikn i det au.
                    «Og so vert me so mange; kor skal der koma Mat ifraa til so mange
                    Munnar?» klynka han. Anna var sjukleg og veik; Slìt for Bringa og
                    vondt i Hovude; rett som det var maatte ho faa Fante-Gunhild hit til aa koppe
                    seg; det au tok Enok tungsamt. «Det er eg, som hev øydelagt deg»,
                    sagde han. «Kona mi hev eg drepi; Son min hev eg sendt den Vonde i Vald;
                    so kann me kje undrast paa, at Gud snur meg Ryggen!»
    </p>
    <p>
     <pb n="267"/>
     Jensens Lesebok vart innførd, endaa han røysta imot; der og hadde
                    Gud vanda hans Arbeid. Sjeldnare og sjeldnare vart det hans Meiningar som gjekk
                    igjenom i Heradstyre, totte han. Og det store Verke han hadde drøymt um, dette
                    med Fantane, vende seg meir og meir til Spott og Skam. Tomas bruka Huse sitt
                    berre til Vinterhie; um Sùmaren flakka dei mest som fyrr; men naar dei
                    var heime, var der ein Ulivna med Drykk og Slaasting og Uliklegdom, so det var
                    fælt aa tenkje paa at ein hadde vori med aa draga denne Styggedomen innyvi
                    Bygdi. Det var som det laag Vaabøn yvi alt han tok seg fyri.
    </p>
    <p>
     Med Garden gjekk det til atters Aar for Aar. Ikkje agta han alt som han skulde
                    lenger, og ikkje var Gud med. Og Anna var sjukleg, so ho kunde kje heller sjaa
                    etter som fyrr. Guds Straff, Guds Straff; det bar paa Kassa med deim; um nokre
                    Aar var dei paa Bygdi ...
    </p>
    <p>
     Han kunde røda slik stundom, at ho Anna beintfram maatte skjelle paa han. Og
                    stundom var det som dette hjelpte.
    </p>
    <p>
     – Det gjekk eit Par Aar paa denne Maaten, upp og ned, upp og ned. I lange
                    tunge Bylgjedrag som Have der ute.
    </p>
    <p>
     Naar Enok hadde sine gode Tidir, var han modig; han braut upp Jord; bygde nytt
                    Fjos; kaupte Garden hans Rasmiss Skare til Sùmarstøl;
     <pb n="268"/>
     <gap/>
     fann paa alt og var med paa alt;
                    «yrkjesame og iduge Born vilde Gud hava;» «med Verksemd
                    skulde me døyva Djevelen.» Han hadde Ridir daa han kaupte mest alt han
                    saag. Istadenfor Kòla skulde dei no hava Parafinlampe; ein ny Omn kom han
                    heim med ifraa Byn, ein med tri Høgdir og Dør, og med Ilegge inne; ja han kaupte
                    seg Karjol, og gav seg til aa byte Øykir og Kyr; det var som han ikkje hadde
                    Fred; noko maatte han staake med allstødt.
    </p>
    <p>
     Det var mange Auksjonar no utetter; Banken kom og tok Gardane fraa Folk;
                    Lensmannen panta og selde for Skatten; sùme gjorde Auksjon sjølve og
                    reiste til Amerika; – Enok var med allstad. Og kom heim att med alskyns
                    Rap og Skrap, ofte den reine Hendesløysa; «hadde fengi det so
                    billegt». Verst var det den Vaaren daa Møller paa Myre rauk. Daa gjekk
                    Enok paa Auksjonen i tvo Dagar; kom so heimatt med ei heil Langkjerre full av
                    Skrap: Kinnemaskin, Saamaskin, Hakkmaskin, alle Slag rare Greidur til eit
                    «rasjonelt Hagebruk» ... Ho Anna gløymde seg og spurde:
                    «nei men kva vil du no med alt dette Enok?» Han stod eit
                    Bìl og stirde paa det; so skjekkte han med Munnen og smikka med Fingrane.
                    «Det er Tull alt ihop, alt ihop, alt ihop!» – Ho laut
                    trøyste han det beste ho kunde.
    </p>
    <p>
     <pb n="269"/>
     Men naar dei vonde Tidine kom, gav han reint upp. Han var fordømd og
                    fortapt og vasa um Helvite og um Fatigkassa. Alle underlege Ting fann han paa,
                    og gali vart alt; den eine Dagen hadde han «kasta Gunnar ut paa Verdens
                    Hav til ei Aate for Hinmannen»; den andre Dagen var det Gud som vilde
                    «frelsa Gunnar fraa Far hans»; «han saag, at eg øydelagde
                    han, baade til Lìkam og Sjæl; og so maatte han ta han ifraa meg.»
                    Stundom var det Gunnar, som hadde vori so vìtug; «vìtug
                    Kar! han saag det gjekk gali med meg, og at Gud hadde forbanna meg; best aa
                    halda seg burte, so kom daa kje han paa Bygdi!»
    </p>
    <p>
     Eit Folkesnakk som ho Fante-Gunhild kom med ein Gong: at han Gunnar skulde vera
                    komin uppi det med eit Kvinnfolk, gjorde Enok hovdalaus for ei lang Stund.
                    «Vaabøni ligg yvi heile mitt Hus; Gud vil forderva og forkasta heile Ætti
                    ... straffa mine Misgjerningar paa Borni i tusund Led»; ofte laut ho Anna
                    berre gjeva seg yvi og tegja.
    </p>
    <p>
     Alt tok han seg Sutir av. Ho Serina var framsloppi og vaks upp til ei ven Gjente,
                    rak og lett og faktegreid; daa Enok lagde Merke til dette, tok han den Tanken at
                    det maatte gange gali med Serina. Sidan fekk ho mest ikkje koma ut. Han lika kje
                    ein Gong at ho gjekk til Kyrkja.
    </p>
    <p>
     <pb n="270"/>
     Tønes Tualand, Skulemeistaren, hadde teki til aa vanke i Huse i
                    seinare Tid; tillslutt fekk Enok Mistanke um at det var henne Serina, han gjekk
                    etter. Ein Kveld kom han yvi deim attanum Løo, dei stod i slikt eit stillvori
                    Drøs; daa Enok kom, vart dei so raude og rare; og strakst etter sagde Tønes
                    Godnatt og gjekk. Underleg braatt og villt brast det ut av han Enok: «kva
                    er det du løyp og renner etter den Husmannssonen fyri? Kva er det, han vil deg?
                    He? Kva hev du i Løo med han aa gjera? He?!» Han saag so vill ut at ho
                    vart rædd og rømde inn; Enok etter, mullande og fortryllt; i Kjøken tok han paa
                    Anna med same Jamringi. Anna vart harm; «du kunde daa høyra deg fyre,
                    fyrr du tok paa Barne med vìtlaust Snakk», meinte ho; «Gong
                    paa Gong hev ho sagt til han Tønes, og i Kveld med, at det ikkje kann verta
                    noko; og trur du det ikkje, so kann eg fortelja deg det alt Folk veit: at han
                    Tønes er mest som ør for dette; gjeng og driv ned i Heiane um Dagen reint for
                    seg sjølv; og til Serina sender han Brev med halvgalne Visur;– ja du kann
                    faa sjaa sjølv!» ho gjekk aat Bui og kom att med eit Papir som ho gav han
                    Enok aa lesa. Ho Serina hadde gøymt seg.
    </p>
    <p>
     Enok saag paa Visa; vilde Tønes gjera Narr au? Tenk han skreiv paa dette flate
                    Maale. Hm!
    </p>
    <quote>
     <l>
      <pb n="271"/>
      «Aa Vinden tyt gjenom Lufti,
     </l>
     <l>
      og Marki er kald og snaud.
     </l>
     <l>
      Gud hjelpe meg, arme Syndaren!
     </l>
     <l>
      – eg vilde helst eg var daud.
     </l>
    </quote>
    <quote>
     <l>
      «Dei balar og balar og balar
     </l>
     <l>
      i Strid og endelaust Kav.
     </l>
     <l>
      Gud berge meg, arme Syndaren!
     </l>
     <l>
      – eg laag no helst i mi Grav.
     </l>
    </quote>
    <quote>
     <l>
      «Presten han stend og preikar,
     </l>
     <l>
      og Skulemeistaren skriv.
     </l>
     <l>
      Gud trøyste meg, arme Syndaren!
     </l>
     <l>
      – eg slepte no helst mitt Liv.
     </l>
    </quote>
    <quote>
     <l>
      »Gjenta ho lær og dansar,
     </l>
     <l>
      og gjev seg ein Fark i Vald.
     </l>
     <l>
      Gud naade med, syndige Armingen!
     </l>
     <l>
      – best var det aa liggje kald.
     </l>
    </quote>
    <quote>
     <l>
      «Farvel, du staakande Verdi!
     </l>
     <l>
      eg trur, eg er ferdig no.
     </l>
     <l>
      Der ute skin Have blankt og blaatt,
     </l>
     <l>
      og der, paa Botnen er Ro – – –»
     </l>
    </quote>
    <p>
     Enok stakk Papire i Lomma og gjekk. Hm ... Ho Anna hadde Tillit hjaa Borni; til
                    henne gjekk dei med alt; men til honom, – ingin kom til honom. Dei var
                    rædde honom. Han var utanfor, han; utanfor; framand i sitt eigi Hus; –
                    smikk .. smikk – –
    </p>
    <p>
     – Det kom ein Regnsùmar av dei verste.
    </p>
    <p>
     I seks Vikur rignde det mest i eit. Himilen hekk heilt ned aat Aasane med si
                    svære
     <pb n="272"/>
     Skytyngd; Jordi flaut med Vatn; det var som der ikkje skulde
                    vera Skilnad lenger millom Vatne ovantil og Vatne nedantil. Skyir stengde til
                    alle Kantar; Himilen drog seg ihop som ein Sekk. Men ute i den ævelege
                    Regnskodda myrkna Have.
    </p>
    <p>
     Fæle Torevêr drog laagt yvi Lande med trafsande Regn og heite Ljon; det
                    kunde vara i Dagar. Svære Flaumar førde Sand og Smaastein og Rekstr yvi alt
                    laagt Lende, drog med seg Høy og skamfór Eng; Vegar vart øydelagde og
                    Kloppir rìvne; Høye stod og brann upp i Saatune sine, og Slaatten stana
                    all Stad.
    </p>
    <p>
     Stundom var det som Herren vilde forbarme seg; Soli rann um Morgonen tirande
                    blank, og Himilen var rein og blaa som eit Vatn. Folk vaaga seg ut; kasta Saatur
                    og breidde Høy; kunde hende det heldt upp ut til Nons um ikkje meir ... Men dei
                    gamle riste paa Hovude. Soli var altfor raud, og altfor ufriskt heit; dogglaus
                    Mark spaadde kje heller godt; der var lite aa vone. Og utpaa Morgonen dotta det
                    seg til med Smaaskyir her og der; Skyhagar drog upp i Sudaust og Sør; Smaaskyine
                    vart større og samla seg; det myrkna i Fjelli og svartna til Havs; Soli kava og
                    kava, men døyvdest ned ... «Aa Gud! lat di Aasyn lysa for oss!»
                    ropa Enok mot Himilen, der han endaa leita etter ein blaa Flekk.
    </p>
    <p>
     <pb n="273"/>
     Men blækblaae Sky-Hav breidde seg paa alle Kantar. Soli gav upp og
                    gøymde seg. Dei fysste tunge Dropane fall som vonlause Taarir. Folk kasta seg i
                    Høye paa Helse og Liv, reiv det ihop i hivande Hast; halvroti, halvraatt i
                    Saatur med det; yvi Hovudi paa deim ramla det laust med Smell yvi Smell, og
                    Regne sturta og strøymde. Vaate som Kraakur laut dei berre sjaa aa koma i Hus,
                    skifte Klæde og turke seg.
    </p>
    <p>
     Men Høye vart standande i sine Saatur til det var svart, og Paddur og Frosk bygde
                    seg Reir der, og livde godt og fekk Sønir og Døtrar. Ein sur Snik av rotnande
                    Høy breidde seg yvi Lande som ei Uhyggje; men den Engi som stod, regnde ned og
                    rotna paa Stuven; Aakeren like eins. Dei gildaste Aakerflekkane laut dei slaa og
                    brùka upp til Grønfor.
    </p>
    <p>
     Enok gjekk som innestengd millom mange Vatn, elt av ein Otte han ikkje raadde
                    med. Det bar mot dei siste Tidir. Det myrkna og svartna; Lufti fyltest med Vatn
                    og Eld; Himilen stengdest; Soli fekk kje gjeva sitt Skin; Heimsens Orden snudde
                    seg og vildrast. Gud hadde gløymt Pakti med Noa og vilde drukne Verdi endaa ein
                    Gong. Det var kje for inginting det hadde vori so mykje Havbrak i Vinter, og so
                    mange rædde, rapande Stjernur.
    </p>
    <p>
     <pb n="274"/>
     Han laag i svarte Nætar og skalv, naar Tora skangra yvi Mønsaasane
                    og Regne fossa. Flaumen steig og steig. Snart naadde han Husmurane; so steig han
                    endaa meir og reiv oss alle burt; ut i sin skavlande gule Foss, ut, ut i det
                    brusande Have.
    </p>
    <p>
     Ei Natt skræmdest han reint.
    </p>
    <p>
     Det skimta og glødde upp fraa alle Himilens Hyrno med Eld; Eld som Svaavel, og
                    Eld som Blod, og Eld som svingande kvite Kerubsverd; og Tora rulla og ramla som
                    Domedagar. Braut ut i Brak og Skòt og mest som Skrik, himlende ville
                    Angestskrik, – at no brast Kvelven! Men stundom var det som ho velte seg
                    etter sjølve Jordi, i Skak og Hopp som eit rullande Fjell, eller vassande,
                    svassande som gjenom vide Sjøar. Og Skimt i Skimt, Skrell i Skrell; og Regne
                    sturta og trafsa med eit Brak som av Hestetraav; Lufti eit hyljande Hav av Regn.
                    Himil og Jord grét seg saman i Angest yvi dei Rædslur som koma
                    skulde.
    </p>
    <p>
     «Kors i Jesu Namn!» «Kors i Jesu Namn!» stunde Anna
                    og Enok innunder Dyna si; tilslutt kom der eit Brak so Jordi sokk –
                    «Herre Jesus!!» Enok skreik, famla seg upp or Sengi som etter
                    Hjelp, kvit som eit Lik; det lukta Svaavel; Verdi forgjekst ...
                    «Fyrstikkur er i Skaape!» ropa Anna; han fekk i Ljos; fann Johan
                    Arndt; kasta seg paa sine berre Kne;
     <pb n="275"/>
     las Bøni «mod Frygt for
                    den yderste Dag»; og det ramla og rumla rundt alle Himlar som Verdi var i
                    Uppløysning.
    </p>
    <p>
     Han dirra i Mæle; Ljose blekkte i dei brennkvasse Ljonglim. Og Enok kjende Golve
                    gjeva seg under Knéi sine naar dei sværaste Slagi kom, harde og tunge som
                    Sprengsmellar.
    </p>
    <p>
     Det gav seg noko, men kveiktest uppatt; fysst ut mot Morgonen vart det meir
                    rolegt. Men endaa brumla og brulta det rundt ikring. Som eit jamt, døyvt, alltid
                    paa nytt vaknande og framveltande Mummel av Guds svære Vreide.
    </p>
    <p>
     Daa Enok kom ut om Morgonen saag han ei fæl Syn.
    </p>
    <p>
     Haare reiste seg paa Hovude hans; han vart standande som naamin, miste Magti yvi
                    seg sjølv: so nær hadde Gud vori oss i Natt. Fotefar etter den Herre Sebaot like
                    utanfor Døri.
    </p>
    <p>
     Tora hadde slegi ned. Den gamle Selja stod svidd og svart med brotin Topp;
                    Greinine var avrivne nedetter heile den eine Sida.
    </p>
    <p>
     Ødelæggelsens Vederstyggelighed, Ødelæggelsens Vederstyggelighed ...
    </p>
    <p>
     So hadde Ljone gjort eit Hopp fraa Trée ned i Marki; kasta ned Gjerde;
                    bora Hol i Jordi; fari lenger burt og gjort eit nytt Hol; og slik burtigjenom,
                    Hol etter Hol, mindre og
     <pb n="276"/>
     mindre; Jordi upprìvi og upprota
                    som av eit skræmelegt, rasande Kjempe-Villsvin.
    </p>
    <p>
     Han var so stygg daa han kom farande inn att, so graagrøn i Andlite og so forvend
                    i Augo, at ho Anna reint skreik upp: «kva er det, Enok?!»
    </p>
    <p>
     – «Domen, Domen,» sagde han haast; «Domen»
                    ...
    </p>
   </div>
   <div type="chapter">
    <head type="main">
     XXVI.
    </head>
    <p>
     Lange Tidir var lìdne, og forunderlege og syrgjefulle var Verdens
                    Umvandlingar; baade Fante-Tomas og Carolus var komne paa Fantestigen att.
    </p>
    <p>
     Det var ei Gjente som hadde forført han Carolus.
    </p>
    <p>
     Ho heitte Katrine og var Dotter av Finne-Barbro. Denne Gjenta hadde Carolus raaka
                    heime i Ramstadheiî; og ho hadde «forlikt» seg i han. Sidan
                    hadde Kvinnfolki gjevi Guten Elskhugsdrykk, og fraa den Dagen var det ute med
                    Carolus Magnus.
    </p>
    <p>
     Ho drog han burt fraa Arbeide alt i eitt. Oftare og oftare var han med henne paa
                    Ferdine hennar. Snart viste det seg, at ho bar noko under Belte som nok var
                    hans. Og Enden vart at han kom til aa fylgje henne alltid.
    </p>
    <p>
     Daa vart Fante-Tomas i Ulag; Carolus Magnus hadde vori hans einaste Trøyst. No
     <pb n="278"/>
     kunde det mest vera det same med heile Vidtløftigheiti.
    </p>
    <p>
     Skrap gjekk det med han sjølv au. Jordstykkje sitt hadde han ikkje kunna
                    brùka. Han lìvde paa Fatighjelp med Tigging innimillom og vart
                    meir og meir làt. Stogo hans hadde vorti eit fast Fantebøle. Alle gamle
                    Kjenningar tok inn der; og med deim fylgde Brennevin og Kort, so han Tomas hadde
                    gløymt all Folkeskikk. Og Kjeringi som vart sjuk og forvend av aa liggje so jamt
                    roleg, hadde slegi seg paa Flaska reint; sistpaa laut ho hava Brennevin kvar
                    Dag, skulde ho vera styrande.
    </p>
    <p>
     Med Borni gjekk det like eins ymist. Den eldste Gjenta tenkte berre paa aa sleppe
                    fram; so «vilde ho faa seg ein Unge i Tarmen» og gjeva seg paa
                    Utferd. Det gjorde ho daa au, so snart ho kunde sleppe til. Slog Lag med Olaves
                    Didriksen og gav seg paa Vidvanken.
    </p>
    <p>
     Dei tvo yngste, ho Else og han Fredrik, gjekk heime og lærde alt som gali var.
                    Stal Brennevin og drakk; laag i Bakken utanfor Huse og leika Dragsmaal og
                    Kjærleik og alt som til var. So at Tomas stundom flaug ut i sitt faderlege Sinne
                    og slog Ungane mest ihel. Men so kom Mori etter i Fullskap og Vilske og skamslog
                    han Tomas att.
    </p>
    <p>
     Tilslutt rann den syrgjefulle Dagen, daa
     <pb n="279"/>
     Fante-Tomas misste Kjeringi
                    si. Etter Guds djupe Raadslagningar døydde ho fraa han i Dilla ein Dag; og alt
                    um dette i visse Maatar kunde vera godt, so skỳna Tomas snart, at utan
                    Kjering var han skorsett.
    </p>
    <p>
     Og paa Resten saag han seg drìvin av den harde Skjæbnens Nødvendegheit og
                    Inngrimheit til aa taka Else og Fredrik med seg og forlata Hytta si, som no stod
                    der tom og kald og full av sorgsame Minne. Slog so Fylgje med Carolus, som
                    rimelegt var. «Ja Verden er innful,» sa han Fante-Tomas.
    </p>
    <p>
     Det gjekk elles godt, so lengi ho Finne-Barbro lìvde. Ho kunde i mange
                    Maatar vera som ei Kone for Tomas, ho. Og so hadde ho slikt eit flytendes
                    Talent, at ho kunde føde heile Flokken. Iser forstod ho seg paa Summing.
     
     Naar dei var paa avbakslege Stadir inn-i Fjordane eller
                    tilfjells, kunde ho stundom tena baade Mat og Skjelingar med aa lesa yvi eit
                    Barn eller gjera aat for ei Ku; mang ein god Kjøtknok og mangt eit godt gamalt
                    Plagg fekk ho au for aa spaa i Kort, eller naar ho viste giftegalne Gjentur dei
                    Mennane dei skulde faa, og kva ho elles dreiv for Smaakunstir. Men so vilde Gud
                    i sin urandsakelege Visdom, at ho au skulde døy, og etter den Dagen vart
     <pb n="280"/>
     det svært ubeint. Ein kunde ikkje koma fram utan Kjering paa
                    Fantestigen heller.
    </p>
    <p>
     Ho var glup ho Katrine au, Kona hans Carolus. Ho kunde sùme Kunstir etter
                    Mor si som ho brùka naar Høve kunde vera; det var i det heile ei bra
                    Kjering, so lengi ho ikkje var full. Men Flokken var for stor, og Tidine var
                    tronge.
    </p>
    <p>
     Mannfolki dugde til inginting. Han Tomas var for langt uti Aari; Fingrane var kje
                    so mjuke lenger, og Augo ikkje so gløgge; til Finarbeid var han inkje tess, og
                    det andre gav so lite av seg. Og Carolus hadde lært reint for lite av
                    Fantekunstir. Han gjorde Ferdir til einslege Bygdir stundom og heldt
                    Uypbyggelsar; daa kunde han tena litegrand. Men ein vart so snart kjend.
    </p>
    <p>
     Fante-Tomas laut selja Plagg etter Plagg baade for seg og Borni, so han kunde faa
                    til Kaffi og Tòbakk; det meste av Arbeidsvelden hans fór same
                    Vegen. Snart gjekk kan rundt i Bygdine og saag verre ut enn ein Svenske. Og
                    tente dei noko ein Gong, so bar det til næraste Byen med deim; og daa livde dei
                    godt med Mat og Brennevin, til dess dei ikkje hadde att anna enn det dei gjekk
                    og stod i.
    </p>
    <p>
     Dei heldt seg mest nedetter Strilelande og paa Stavangerkanten; lenger aust nytta
                    det mindre med baade Uppbyggelsar og Summing.
     <pb n="281"/>
     Og allstad minka det
                    med den gamle Trui paa at Fantane kunde trolle; Folk lærde so mykje no. Daa dei
                    vanka so jamt paa dei same Stadine, vart Folk leide av deim au; og der vart
                    stødt mindre aa faa med Tigging. Svært ofte laut dei liggje med Natti i Løur og
                    Uthus; men i kalde Tidir var det ufysi nok aa leggje seg med halvvaate Klæde i
                    Høy eller Halm, og fælt vondt aa rise uppatt, naar der ikkje var so mykje som
                    ein Kaffiskvett aa faa. For dei torde aldri gjera Varme upp i Løo. Og Flaska var
                    tom berre dei var komne ei Dags-Gonge fraa Byn.
    </p>
    <p>
     Det vart ein sur Vinter med Snøslaps og vondt Føre og isande kald Vind.
    </p>
    <p>
     Dei drog seg seint og smaatt nedetter Strilelande med den gamle Baaten sin og
                    laag ofte vêrfaste. Langt um lengi naadde dei Stavanger, og ho Katrine
                    fekk selt noko Spøt. Daa hadde dei lìdi vondt so lengi at dei totte dei
                    laut hava seg ei skikkeleg Uppkveikjing. Dei sumla og drakk med gamle
                    Kjenningar, til dei ikkje aatte ein heil Klut paa Kroppen meir.
    </p>
    <p>
     So drog dei seg utyvi Nese i den isande Vinden og fraus mest ihel. Og so fæle
                    saag dei ut, at Folk var helst rædde deim. Den eine Filla svimeslog den andre;
                    nakne Kroppen kikka ut baade her og der; Haartufsane
     <pb n="282"/>
     dingla um
                    Hovudi paa deim og fram-yvi dei blaafrosne, svartgaarutte Andlìti; Lusi
                    var nok og leid med deim, kunde ein skỳna. Katrine traakla paa seg alle
                    dei Fillune ho kunde faa fat i, men kunde endaa knapt løyne alt som løynast
                    skulde; Litle-Else tulla dei inn i ei gamall Mannfolkkufte med eit Tòg
                    ikring Live. Med Tomas var det verst. Han gjekk og skugra i ei sundflengd
                    Nattrøye som mest ikkje hekk paa 'n lenger; og Broki, som lite anna var
                    enn Bot i Bot og Hol i Hol, hekk etter ein Hyssing yvi den eine Aksli. Det
                    einaste paa hans Kropp som var noko-so-nær heilt var den Sydvesten han hadde paa
                    Hovude; den hadde han funni paa ei Fugleskræme i ein Aaker ovanum Haugesund.
    </p>
    <p>
     Unge Thomassen var den som heldt mest paa Vyrdnaden sin; han hadde Hatt, og um
                    Halsen eit raudrosutt Lùmmaplagg av Bomull. Rar var han aa sjaa paa no.
                    Eit Hovud høgare enn Far sin, lang og smal og slengin og mjuk; gjekk med Nevane
                    i Broki og hivde og duva som ei Baatmast i Sidesjø; øvst uppe paa ein lang brun
                    Hals eit ørlite Hovud som ein Knapp. Andlite var rundt og flatt som ei
                    Klokkeskive, smaafregnutt, vêrbarka, med ei Hud som Pergament; paa
                    Kjakane og ovanum Munnen sprikte eit raudt, stridt Busteskjegg; Augo var smaae,
                    myrke, snare, og Skallen
     <pb n="283"/>
     litin, rund, rundkvelvd som paa eit Barn;
                    fraa Far sin hadde han dei lause, listige Drag og den braaskiftande
                    Svìpen fraa villt Løgje til heilagt, audmjukt Skalke-Aalvor; paa det eine
                    Kinne var eit stort Er.
    </p>
    <p>
     Han gjekk i ei blaa Kufte av laust, grovt Vadmaal. Kufta var heil so nær som paa
                    Olbogane, og so var det denne Flengja ho hadde fengi inni Byn no, tvers yvi
                    Magen; det var Olaves Didriksen han hadde vori i Kast med. Og det var just Lage
                    hans Olaves det: flengje med Kniven tvers yvi Magen, og det so nett, at det
                    berre var so vidt Odden rispa Skinne. Katrine hadde traakla Flengja ihop so godt
                    ho kunde med noko brun Ulltraad; men endaa hekk Kuftesnippane og dingla som dei
                    vilde dette av. Mest skralt var det med Broki; den var bøtt baade i Kross og i
                    Krok, og svært upptrafsa nedmed Føtane.
    </p>
    <p>
     Dei var i Ulag paa alle Maatar. Ungane gjekk og hosta som Sauir; Gamle-Tomas
                    hadde Rygmatisma; Katrine og Carolus var «forkjølte»; Borni skreik
                    for Naglabìt og Svolt; og han Litle-Tomas, som Katrine gjekk med i
                    Ryggbande sitt, vilde stundom mest blaane burt for deim; dei laut ender og daa
                    leggje seg ned med Ungen imillom seg og tine han upp med sin eigin Varme. Det
                    saag raadlaust ut aa klara Vinteren; og ho Katrine tok til aa undrast
     <pb n="284"/>
     paa, kva Beng'en
     
     ein skulde hava tvo lange
                        Morsar
     
     gangande her etter, naar dei ikkje kunde finne paa Raad! Ho
                    Else, som med sine tolv Aar var nokso rask paa Munnen alt, gnaala med paa sin
                    Maate. Dei tvo Morsane skỳna godt kva Kvinnfolki meinte, og dei glytte
                    til kvarandre fraa Sida med utrygge, granskande Augnekast.
    </p>
    <p>
     Noko med det verste var, at det var Slutt med Tòbakkje.
    </p>
    <p>
     Dei hadde kaupt seg ein Rull i Stavanger; men den maatte Olaves Didriksen ha
                    stoli. Han Gamle-Tomas gjekk alt og togg paa Fore i Tòbakks-Lùmma
                    si og banna og sturde og var reint utav Lag; hadde gløymt baade Anskuelsar og
                    Aspektir. Carolus hadde sét seg Kans med aa naske til seg ein
                    Tòbakksstubb einstad der dei var inne; men den gøymde han for Far sin;
                    det var kje noko aa skifte paa, totte han.
    </p>
    <p>
     Ein Morgon var det reint ille med Gamle-Tomas. Dei hadde legi um Natti i ei
                    Husmannsstogu; Mannen var kje heime, og der fanst i heile Huse ikkje Namne til
                    Tòbakk. Lùmme-Fore var upp-eti, og Tomas gjekk og verkte og grein
                    og var so tòbakkgalen, at han lite sansa seg. Gnaala paa Son sin:
                    «du maa vel ha noko du? Du hev vel aldri-so-lite
     <pb n="285"/>
     Lùmmerusk, um ikkje anna?» Men Carolus laag der paa Halmdotten
                    sin og vreid seg og fraus: «neigu um eg hev! no banna eg!» Den
                    gamle gjekk og svinsa og snusa og leitte rundt Stogo baade høgt og laagt, og ute
                    i Kjøken, og allstad, um det ikkje skulde finnast nokon Ting; og so inn-til
                    Sonen att, ør og galin: «F. skal partera deg, skaffar du kje Far din eit
                    Skraa, din Skuntfakkar!» «Hald Kjeft no, din gamle Sattan!»
                    skreik Carolus, «annars skal eg læra deg!» – Men i ei Kraa
                    hadde Gamlen funni Broki til Son sin; den handfór han no gjenom alle
                    Saumar; fann tilslutt, paa ein utruleg Stad, den vesle
                    Tòbakksbìten som enno var att; glefste den aat Munnen med ein
                    Bikkjeglefs og vilde paa Dør; Carolus forstod Fantestykkje og treiv Far sin i
                    Foten; denne datt framstupes so lang som han var; so bar det til med eit Staak
                    og ei Banning so det var kje for Folk aa høyre paa; «stèl du og, din
                    Dævel!» – «So du vil gjøyma Tòbakke for Far din,
                    ditt Svin!» – Dei laag og krabba paa Golve og saag ut som dei
                    vilde rive kvarandre sund; Faren fekk Tak paa Sonen paa ein unemneleg Stad og
                    klembde til, so Sonen remja; Katrine og Else lagde seg imillom med Banning og
                    Skrik; Huse stod paa Ende; Husmannskjeringi kom farande inn og spurde um ho
                    skulde hente Lensmannen. Dei vart daa
     <pb n="286"/>
     tilslutt skilde paa det
                    Vilkaare, at Faren skulde skifte Skraae i tvo og gjeva Son sin Helvti.
    </p>
    <p>
     Dei var meinte paa aa taka Vegen gjenom Fjellbygdom; i Vaadal skulde dei raake
                    Olaves Didriksen og hans Flokk.
    </p>
    <p>
     Det var kaldt men klaart den Dagen, og etterkvart som dei rusla burtetter Vegen,
                    Far og Son, i den lette, frostblaae Vinterlufti og med kvar sin Skraastubb i
                    Munnen, kom dei i Godlag og Drøselag.
    </p>
    <p>
     Gamle-Tomas var som han skulde ha fengi ein halv Pæl, so kry og kveikt vart han
                    av den vesle Tòbakksbiten. Han tala i Høgtidsmaal um Tidines
                    Umstændigheitir og Livets Forargelegheit. Naar han saag att-ende paa dei fordna
                    Dagar og so tenkte paa, kossleissen han no maatte valendera umkring her med
                    Husstand og Famili som ein Proppenrytter, um han maatte brùka so stygt
                    eit Ord, so kunde der nok koma mange Slags Betraktelsar og Fyresvìv for
                    han, baade um Verdens Bestyrelse og um Menniskens Ondskap. Carolus undrast med
                    seg sjølv paa kor Far hans no vilde av. «Ja den som berre visste ein
                    Utveg, so skulde kje eg vera sein,» rettleidde han varleg.
    </p>
    <p>
     Dei glytte til kvarandre fraa Sida med eit granskande Augnekast.
    </p>
    <p>
     <pb n="287"/>
     Gamle-Tomas heldt fram, og Hovude hans bøygde seg og svinga paa
                    Stylken sin:
    </p>
    <p>
     «Eg vil ikkje rosa meg sjølv; men det kann eg segja, at eg alltid hev
                    halde min Veg rein og mine Hendar frie for alt som ikkje mitt var. Eg hadde
                    alltid den Aspekten for meg, at du skal ikkje gjera Herren din Gud imot, so
                    lengi du
     <emph>
      kann
     </emph>
     sleppa. So at no gjeng eg her for Gud i mit ni og
                    halvtredsindstjugande Aar og kann trygt mana ut kvar Mann, og det finst ikkje
                    ein som kann svara meg eitt til tusund. Ikkje ein er der, som kann staa fram mot
                    Tomas Fredriksen med so mykje som det som kann liggja paa den smale Enden av eit
                    Spadeskaft og segja: dette hev Tomas Fredriksen teki med
                    Uredelegheit!»
    </p>
    <p>
     Han glytte prøvande paa Son sin. Andlite hadde sitt gamle løynske Lag, og Augo
                    krengde seg skrymtheilage og kvite.
    </p>
    <p>
     «– So at det maa eg segja,» heldt Tomas fram i sitt mjukaste
                    Tonelag, «at
     <emph>
      um
     </emph>
     det skulde passera meg noko sodant no, so
                    vilde eg endaa vera ein betre Mann enn baade Olaves Didriksen og vaare andre
                    Bekjendterar.»
    </p>
    <p>
     Carolus Magnus sette i med ein høg, laus Laatt, – ein glad Laatt. So sagde
                    han: «Du hev kje stort att for ditt ustraffelege Levnet,
     <pb n="288"/>
     Far! Dei hev betre Dagar dei som er paa Pagoen,
     
     enn me
                    hev.»
    </p>
    <p>
     No lo Gamle-Tomas og; – ein glad Laatt. Og dei glytte til kvarandre fraa
                    Sida med Augo som forstod kvarandre.
    </p>
    <p>
     «Du maa kje tala so lettsindigt, Carolus,» formana den gamle;
                    «det er sørgjelege og djupe Ting dette, og Herrens Raadslagningar og
                    ubegripelege for oss. Men elles er det kje sagt det vart Pagoen,» lagde
                    han til i Kvardagstone.
    </p>
    <p>
     «Det er det same,» sagde Carolus fast. «Naar Arbeidsmannen
                    ikkje fær den halve Skjelingen han treng um han skal lìva, so lyt han
                    berga seg som han kann.»
    </p>
    <p>
     «Hæ-hæ, din Skøyar,» lo Fante-Tomas; «hugsar du
                    det?»
    </p>
    <p>
     «Eg hev tenkt mykje paa det, maa du tru. Og eit av tvo. Anten gjeng det
                    godt; og so er det so mykje betre. Eller au vert me fakka og førde paa Straff;
                    men daa fær me det au betre enn me no hev det. Eg vil segja deg beint ut, Far:
                    eg kann kje gaa lenger og sjaa paa at ho Katrine skal ha det soleis; og det
                    verste er, at ho snart skal ha smaatt att.»
    </p>
    <p>
     Han var aalvorsam.
    </p>
    <p>
     Um ei Stund sat Tomas og Carolus og Katrine saman paa Vegkanten og heldt Husraad;
     <pb n="289"/>
     og der vart daa heile Saki avtala og avgjord. Det maatte bli ei
                    Raad no; og den einaste Raadi var
     <emph>
      Spaneba
     </emph>
     .
     
    </p>
    <p>
     Og det vart Glede i Flokken, og Godlag og Blidlaat; Katrine klappa med kjælne
                    Augo Carolus paa Kinne og sagde: «du er Rakloen
     
     min alltid,
                    du!» – Det var som dei endeleg saag Land. «No ikke noget
                    Kryberi!» knota Carolus; «berre gaa paa med mandelegt Mod;
                    Gjerningen er beslutta!» –
    </p>
    <p>
     – Ut paa Ettermiddagen skildest Katrine fraa Mennane med alle gode Ynskje;
                    ho og Borni skulde taka Vegen gjenom Fjellbygdine. Tomas og Carolus tok
                    Flatlande fat; dei vilde innum paa Haave. Der var han Carolus so godt kjend.
    </p>
    <p>
     Lufti var klaar med linn Frost. Store graae, rolege Skyir laag upp yvi Himilen
                    fraa Vest og Sør; Soli var so vidt nede.
    </p>
    <p>
     Det saag ut til aa bli passeleg myrkt. Snøen var for det meste avgjengin, so dei
                    kunde koma fram allstad. «No kann me segja som ho Finne-Babro sae:
                    «Fandens Hjelp er tryggare enn Guds Hjelp!» – lo Carolus
                    Magnus.
    </p>
    <p>
     Dei sprang meir enn dei gjekk; det galdt aa koma fort fram, og det galdt aa halde
                    Varmen i seg. So lengi det var ljost av Dagen,
     <pb n="290"/>
     heldt dei seg paa
                    Avvegar og Markvegar. Mest ikkje eit Ord vart sagt. Det var ikkje Tid til Drøsur
                    no; og det galdt aa spara paa Krafti det ein kunde.
    </p>
    <p>
     Tvo Gongir kvilte dei; millom elleve og tolv um Natti var dei framme.
    </p>
    <p>
     Der var ingin Hund paa Haave, og alt var trygt. Attmed Kjerrehusmuren fann
                    Carolus Stigen; den sette dei upp til Buakammersglase. Carolus drog Skorne av
                    seg og gjekk upp. Tok ut det eine Vindauga; lydde ei Stund; gjorde Teikn til Far
                    sin at alt var stilt, og kraup inn.
    </p>
    <p>
     Døri millom Kammerse og Bui stod uppe. Han stana og lydde etter, um det skulde
                    liggje nokon i Buasengi. Nei. Rolegt allstad. Inn bar det.
    </p>
    <p>
     Hjarta hans banka litegrand; elles var han med godt Mod. Snarare glad. Kjende seg
                    Eigar av alt som her var; um Natti var det Fanten som var Herre. Hadde han
                        Tjuroen?
     
     Javel. Stilt og smaatt stìga han seg fram, eit halvt Fet
                    um Senn, med den eine Handi framfyri seg, um der skulde vera eitkvart i Vegen;
                    snart stod han ved Skatole hennar Anna.
    </p>
    <p>
     – Læst? Nei. Alt uppe. Snilde Folk her i Huse. Leit paa Gud meir enn paa
                    eit Laas. Dei skulde berre vìta, kva for Gjestir
     <pb n="291"/>
     dei no
                    hadde! Ned or Skjenken fann han med stille, vare Tak Sylvskeiîne, ei
                    etter ei; der var fem store og tri Theskeiîr. So tok han upp
                    Skatolklaffen; fann fram til det vesle Rome inst inne, der ho Anna hadde
                    Sylvstasen sin; underleg nok var det Rome læst. Men det gjorde kje noko.
    </p>
    <p>
     Han hugsa den Laasgreida; so mang ein Gong hadde Gunnar og han i gamle Dagar
                    leika seg her. Og av Olaves Didriksen hadde han sidan fengi Rettleiding i den
                    Kunsten aa «brekke» eit Laas. Han prikka med Tolekniven litegrand;
                    knikk, knakk! Der gjekk det. «Det er nok som han Olaves segjer: eg hev
                    Sjenie», mylte han for seg sjølv.
    </p>
    <p>
     Han tok alt han fann, eit Hodevandshus av Sylv; ein stor gamall Sylvarmring; ein
                    Gullring med ein Stein i; ein stor Spiralring av Gull; ei svær gamalldags
                    Sylvkjede; han kjende det att alt og var mest kløkt; aa dé kjære Barndoms
                    Dagar! Tulla so det han hadde funni inn i Halsduken sin og stakk dei i
                    Kuftelùmma. Paa Buaveggen ved Kammersdøri hekk det Klædningar; han gjorde
                    nokre Tak der upp og tok med seg det han kunde bera.
    </p>
    <p>
     Og so ut. Kasta Klædi ned til Far sin; sette Glase inn att; kraup ned; fekk
                    Skorne paa seg; so sette dei Stigen burt og gjekk.
    </p>
    <p>
     Carolus kunde mest ikkje styre seg. Han
     <pb n="292"/>
     var so glad; hoppa, dansa,
                    lo, stupa Kraake, knipte Far sin i Bakenden; han hadde gjort Meistarstykkje
                    sitt! Gamlen talde for 'n. Men det nytta kje stort; so sette han til
                    Sprangs. Daa dei var komne langt nok burt fraa Husi, skifte dei Klæde.
    </p>
    <p>
     Carolus var som galin heile Tidi. Slengde paa Skjemt Far sin i Marki; lo, hoppa,
                    bar seg; spela Lensmannen, som kom og vilde setja deim; tok so denne uppdikta
                    Lensmannen og skamslog han:
    </p>
    <quote>
     <l>
      «Ja dero
      
      skal le
      
      Isingar
      
      gule
                        og blaa,
     </l>
     <l>
      naar Tjuroen
      
      og Tjaknia
      
      byrjar aa gaa» ...
     </l>
    </quote>
    <p>
     Gamlen banna og gav vondt, men maatte til Slutt berre gjeva seg i Vegen. Det bar
                    uppetter.
    </p>
    <p>
     Snart var dei ved Brekkestampa. Her kunde ein gange «inn og kjøpa Ty til
                    nye Klæde!» «Er ein fysst ute so skal ein ta for seg!»
                    Carolus tok ut Glase og smaug inn, ledug som ein Orm. «Ha, ha!
                        Moskroen
     
     søv, og Buroen
     
     søv, og Hundane søv;
                        Romanisælen
     
     er Herre paa Tufti.» Han rette ut
                    gjenom Vindaugsgluggen Vev etter Vev; daa
     <pb n="293"/>
     han kom med den fjorde
                    meinte Tomas det kunde vera nok; dei vann kje meir, sagde han. Men Carolus dreiv
                    paa. Han lo som ein Fossekall der inne i det myrke Stampehuse: «er ein
                    fysst ute so skal ein ta for seg!» – Endeleg kom han ut.
                    «Du er pinende galin, Gut; kva skal me med meir enn me kann bera?»
                    – «Aat Aai med det!» lo Carolus. Og ut hivde han Vev etter
                    Vev; «Hurra for Buroen! Hurra for Moskroen!» «Ja galin er
                    du, og paa Tukthuse kjem du», jamra Faren. Tok sine Vevir og rusla, arg
                    og harm.
    </p>
    <p>
     Det bar burtyvi ei Klopp, som var lagd yvi den Renna der Stemmevatne gjekk;
                    Carolus etter. Han var so underleg i Lag i Kveld, so fordansande kaat: skuva Far
                    sin ned av Kloppi og ut i Bekken med Vevir og alt; «haa, haa, haa,
                    haa!» Gamlen pusta og fræste, sputta og banna, sanka Vevine og seg sjølv
                    upp av Vatne og vassa i Veg; «slipe meg, skal du kje faa det att ein
                    Gong, din Utangje du er!» Carolus lo so han stod tvikrokut.
    </p>
    <p>
     Endeleg tok han si eigi Byrd og labba etter, sullande og fornøgd. Det var Synd
                    for han Far, dette; men – haa, haa, haa, haa! –
    </p>
    <quote>
     <l>
      «Aa kjæra mine Tjavoar,
     </l>
     <l>
      aa kjærar inte saa!
     </l>
     <l>
      Aa kjæra mine Tjavoar,
     </l>
     <l>
      aa kjærar inte saa!
     </l>
     <l>
      <pb n="294"/>
      For elles kann I ava
      
      paa Pagoen
     </l>
     <l>
      i alle eders Aar.»
     </l>
    </quote>
    <p>
     Gamlen rusla fyri og skugra og skalv. Og banna av Hjarta denne Helvites
                    Guteslarken, som vilde ha Helsa av han. Snart kjende han at Klædi hans stivna
                    paa Kroppen; det var Frosten som tok til aa kvessast no. Vevine paa Aksli hans
                    vart til Is, og det fraus Joklar paa Stakkane hennar Anna Haave som han gjekk
                    med paa Armen. Det klirra og klingra for kvart Stìg han steig, og knaka
                    og gav seg i den stivfrosne Broki.
    </p>
    <p>
     Daa smelte Carolus i aa læ paa nytt Lag. Og Tomas lo med, so harm han var;
                    «hæ, hæ», skok han seg, «Dyden er skrøpeleg, sa Fanden;
                    dansa i Glasbukser!» –
    </p>
    <p>
     – Det vart ei hard Gonge gjenom graae Heiar og nakne Fjelldalar paa smal
                    Kost og i veksande Snø, til dess dei um halvanna Jamndøger raaka Folke sitt i
                    Vaadal, mest halvdaude.
    </p>
    <p>
     Der skifte dei Spane
     
     imillom seg og skildest. Det som
                    var av Sylv og Gull tok Olaves Didriksen og sette beinast til Byn med; han
                    kjende ein Mann der som kaupte slikt; Tridjeparten av Pengane skulde han hava
                    for Brye og Faaren. Han sagde Carolus kva ein skulde gjera, naar ein vart fakka:
                    negte plent, so lengi
     <pb n="295"/>
     Spane ikkje var funni, «og sidan vrida
                    seg fraa det.»
    </p>
    <p>
     Tomas tok Borni og drog austyvi; Carolus og Katrine gav seg paa Veg nordyvi att.
                    «Og so fær me hoppas det beste, Baani mine!» –
    </p>
    <p>
     Fysste Natti laag Carolus og Katrine paa ein Fjellgard nordanum Vaadalsbygdi.
                    Morgonen etter, daa dei skulde i Vegen att, kjem Sonen i Huse stupande inn
                    –: «tvo Lensmennar med tolv Mann stend utanfyri og vil snakka med
                    Fanten! dei hev Børsur!»
    </p>
    <p>
     Carolus og Katrine skifte Lìtir og saag paa kvarandre.
    </p>
    <p>
     «Stillingen er klar», knota Carolus.
    </p>
    <p>
     «Dei er der alt», svara Katrine paa Fantemaal. «Kann du
                    sleppa ifraa dei, trur du?»
    </p>
    <p>
     «Det vil vera meg ei smal Sak, Tjeia
     
     mi!»
    </p>
    <p>
     «Og vert du fakka, so nektar du.»
    </p>
    <p>
     «Det nyttar Fa'n aa nekta; disse Klædi me gjeng i ...»
    </p>
    <p>
     «Til Helvites. Sjaa og kom deg avstad!»
    </p>
    <p>
     Carolus snudde seg til Kona i Huse, som stod der so kvit som Krit og berre skalv:
                    «Gakk ut, mi snilde Kona, og seg til Lensmannen, at det, han leitar
                    etter, stend innanfor Gangdøri. Og so skal du segja at Kona mi her, ho er
                    utanfor alt; ho veit inginting. Gløym ikkje det, snilde Kona mi!»
    </p>
    <p>
     <pb n="296"/>
     Kona drog seg ut.
    </p>
    <p>
     Carolus spende Knivbelte um seg og gjekk etter. Daa han kom ut i den ytre Døri,
                    bad Lensmannen han stana der; men Carolus heldt fram. Bøndane kom og vilde taka
                    paa han; i det same gjorde han eit Byks og drog Tòlekniven. «Er
                    det nokon som hev Hug, so kom!»
    </p>
    <p>
     Dei kvakk og stogga.
    </p>
    <p>
     I same Rappe sette Carolus paa Sprang burtetter mot Fjell-Urdi vest av Garden;
                    daa Bøndane kom til seg att, var han eit heilt Steinkast burte. Dei etter; men
                    det nytta kje stort; Bøndane var tunge og Fanten lett; snart sat han gøymd uppi
                    ei Holu i Bergurdi mest beint uppyvi Hovude paa Bøndane.
    </p>
    <p>
     Der stod daa dei i Snøen og glodde med sine Børsur og gamle rustne Sablar og
                    visste kje kva dei skulde finne paa.
    </p>
    <p>
     Fleire og fleire Bøndar kom til; mest alle hadde Vaapen. Um ei Stund var Flokken
                    so stor, at dei kunde slaa Manngard um Urdi og stengje Fanten inne. Carolus
                    skỳna dette. Og han saag, at daa vilde han vera lurd; for koma til Fjells
                    paa denne Leidi var raadlaust.
    </p>
    <p>
     Sùmt av det dei sagde kunde han høyre i den stille, frostklaare Morgonen.
                    «Dei hev vel fast Tak paa Kjeringi?» var det ein, som sagde.
                    «Ja», svara det; «ho gjorde no baade ylte og
     <pb n="297"/>
     beit; men no sìt ho der og fliper.» – «Stakkars
                    Katrinemor.»
    </p>
    <p>
     Det var nok det beste aa gjeva seg likevel. Drog dei av med Katrine, so vilde han
                    helst vera med; ein greidde seg betre tvo enn ein i slike Tilfelle.
    </p>
    <p>
     Mildare Straff vart det au, naar ein trast gav seg yvi. Han kraup fram or Gøymsle
                    sitt og ned til Lensmannen. Sette upp sitt audmjuke Andlit og sagde, at han
                    vilde kje skiljast fraa Kona si. «De tarv kje brùka Magt. Eg skal
                    fylgja godviljugt.»
    </p>
    <p>
     Glad var Lensmannen.
    </p>
    <p>
     Og Fanten og han fylgdest til Gards, Side um Side. Etter fylgde Bondeflokken med
                    Børsur og Sablar som ei Ærevakt. –
    </p>
    <p>
     – Um Kvelden sat Carolus og Katrine i Lensmannsarresten.
    </p>
    <p>
     Dei sat i kvar sitt Kòt under full Vakt. Dei kunde kje so mykje som banke
                    i Veggen til kvarandre.
    </p>
    <p>
     Carolus vart so underleg sorgmild. Mangt og mykje hadde han aa tenkje paa no. Du
                    Verdi; her sat han fanga og sett og var Tjuv; aldri hadde han daa tenkt, at
                    slikt skulde hende.
    </p>
    <p>
     Og so var det han Far, Stakkar. Gud veit kvar han vanka no. Kannhende var han og
                    fakka. Gud hjelpe oss alle; det var vondt for
     <pb n="298"/>
     ein Son aa tenkje
                    paa, at Far hans skulde koma uppi slikt paa sine gamle Dagar.
    </p>
    <p>
     Men det fekk no vera med alt som det kunde; verst var det aa tenkje paa
                    Katrine.
    </p>
    <p>
     Han skulde visst gjera det han kunde til aa faa henne fri. Og kor som gjekk, so
                    vart det no for henne ikkje meir enn litt Vatn og Brød for Hæling. Men anten det
                    gjekk so eller so, – skiljast laut dei.
    </p>
    <p>
     Han kunde visst faa baade eit og tvo Aar. Og kor tok han Katrine att, naar han
                    ein Gong kom ut fraa den Sorgens Bolig?
    </p>
    <p>
     Ho var eit bra Kvinnfolk; det var ikkje det. Men det vart ikkje greidt for henne
                    aa vanke aaleine ikring i so laake Tidir; og ikkje hadde han Vigjing paa henne
                    heller. Han visste nok den, som vilde vera etter henne med Forførels baade paa
                    den eine og den andre Maaten; og me visste kor veike me alle var, men mest
                    Kvinnfolki.
    </p>
    <p>
     Han tenkte og tenkte, og Hjarta hans vart tungt og mjukt. Utan Katrine kunde han
                    kje greide seg; det skỳna han no betre enn nokon Gong. Ho var nok eit
                    grand leid naar ho var full; men elles var ho den beste han visste.
    </p>
    <p>
     Han maatte faa sagt henne sine Tankar og si Sorg. Og daa der inga onnor Raad var
                    no til aa koma i Ramport med henne, so fekk han freiste aa syngje.
    </p>
    <p>
     <pb n="299"/>
     Han sette i med høgt Maal, so Vaktmennane kvakk. Det gjekk paa den
                    gamle Tater-Stevtonen, – ein underleg Lund, vedkjømeleg og einslungin som
                    Vinden, naar han tutar i ein Skorstein.
    </p>
    <quote>
     <l>
      «Aa heia
      
      meg, du Tjeia
      
      mi,
     </l>
     <l>
      haa miro
      
      sangrar
      
      deg!
     </l>
     <l>
      Aa heia meg, du Tjeia mi,
     </l>
     <l>
      haa miro sangrar deg!
     </l>
     <l>
      Aa miro asjar
      
      raavefull
      
      –
     </l>
     <l>
      sa heiar du det, haa eg sangrar!»
     </l>
    </quote>
    <p>
     Um ei Stund svara det fraa Siderome; det var ho Katrine, som song:
    </p>
    <quote>
     <l>
      «Aa asja inkje raavefull,
     </l>
     <l>
      min Raklo,
      
      for meg!
     </l>
     <l>
      Aa asja inkje raavefull,
     </l>
     <l>
      min Raklo, for meg!
     </l>
     <l>
      For miro kammar latjot
      
      –
     </l>
     <l>
      aa heiar du det, haa eg sangrar!»
     </l>
    </quote>
    <p>
     So sa han henne si Sorg:
    </p>
    <quote>
     <l>
      «Aa heia meg, du Tjeia mi,
     </l>
     <l>
      haa miro sangrar deg!
     </l>
     <l>
      Aa heia meg, du Tjeia mi,
     </l>
     <l>
      haa miro sangrar deg!
     </l>
     <l>
      Du ler
      
      deg vel ein Mors
      
      igjen,
     </l>
     <l>
      mens miro asjar kei
      
      –
     </l>
     <l>
      kann eg pattja!»
     </l>
    </quote>
    <p>
     <pb n="300"/>
     Det svara fraa Siderome med mjukt Maal:
    </p>
    <quote>
     <l>
      «Aa dero
      
      maa kje pattja,
      
     </l>
     <l>
      at miro fakkar
      
      so!
     </l>
     <l>
      Aa dero maa kje pattja,
     </l>
     <l>
      at miro fakkar so!
     </l>
     <l>
      For miro kammar Latjoheit
      
      –
     </l>
     <l>
      aa heiar du det, haa eg sangrar!»
     </l>
    </quote>
    <p>
     – Dei song endaa ei Stund til kvarandre um Kjærleik og Truskap og
                    Tòlmod i gode og vonde Dagar; men so kom Lensmannen og sagde dei maatte
                    forhalde seg rolege.
    </p>
   </div>
   <div type="chapter">
    <head type="main">
     XXVII.
    </head>
    <p>
     Vaabøni, Vaabøni ...
    </p>
    <p>
     Slag i Slag, Slag i Slag. Lém etter Lém; Bein etter Bein; han
                    skulde lìva og sjaa sin eigin Undergang Stykke for Stykke og Stìg
                    for Stìg; og naar han hadde lìdi alt som lidast kunde, vilde Gud
                    setja 'n Foten paa Nakken og traa 'n sund som ein Orm; og so til
                    Helvite og lide Resten.
    </p>
    <p>
     Skræmeleg, skræmeleg var Guds Visdom; rettvis og usvikeleg var den Herre Sebaot!
                    Han slog der det sveid, han; slog, der det sveid ... Fysst den gjævaste Avguden:
                    Gunnar; so «Lukketrée» som folna fraa Rot til Topp; so
                    Ervesylve, hans Skatt og løynlege Liggjandefe; hah! og han, som hadde læst
                    Skatolskuffa. «No skal du sjaa, kva eg bryr meg um Laasi dine, og kva
                    Avgudane dine er tess!» Herren lo aat han, og den som er i det høge
                    spotta han; smikk ... smikk ...
    </p>
    <p>
     <pb n="302"/>
     Alt saag Enok no; so Helvites, Helvites klaart. Han hadde elska
                    Verdi; elska og dyrka Verdi; all Tid, all Tid. Gud hadde sagt: du skal selja alt
                    ditt og gjeva det til dei fatige; men Enok hadde meint Nei. Vandare
     
     i kva Gud sagde; Enok hadde meint sitt, han.
                    Forherda seg hadde han; forherda seg som Farao. Snakka seg i Logn
     
     med
                    Prestetøv; kjent Anden vitne i Hjarta sitt, men gjort seg tjukkøyrd og dauv;
                    synda med Vilje, synda med Vilje; «Synden til Døden» heitte det i
                    Guds Ord ... Hah! – prøvt aa kaupe seg fri med Smaa-Offer, med
                    «Jesusborn» og Tattl og Tøv; ei Skjeppe Mjøl her og der, som han
                    tok seg godtgjord for i Arbeid; æh! Enok grein med Andlìte og saag ut som
                    daaresjuk.
    </p>
    <p>
     No kom Gud Herren og lo aat han: «det du neita meg godviljugt, det tek eg
                    no med Magt! Eg var hungrig og du gav meg kje Mat; eg var tysst og du gav meg
                    kje Drykk; gakk burt, du bann-støytte, i den evige Ild, som er beredt Djevelen
                    og hans Englar!»
    </p>
    <p>
     Enok fekk ei fæl Tid. Domen var fallin. Orde hadde inga Trøyst for han lenger,
                    berre Dom. «Thi synde vi med Vilje efterat have annammet Sandhedens
                    Erkjendelse, da er der ikke Offer for Synden ... Thi det er umuligt, at de, som
                    engang har smagt den himmelske
     <pb n="303"/>
     Gave –;» umuligt,
                    umuligt; «de skulle kastes i Ildsøen, som brænder med Ild og Svovl; og de
                    skulle tygge deres Tunger av Pine; og deres Pines Røg opstiger i al
                    Evighed»; i al Evighed, i al Evighed, i al E–vighed ...
    </p>
    <p>
     Det folna gjenom han. Han valna i Fingrane og visna i Knéi; og det gjekk
                    som Svimringar gjenom Hovude hans.
    </p>
    <p>
     For seint, for seint; no var det for seint. So lengi hadde han forherda seg, at
                    no forherda Gud han. Han prøvde seg sjølv: han
     <emph>
      vilde
     </emph>
     kje gjera Guds
                    Vilje lenger. Kunde kje vilja; vilde ikkje. Um det kom ein Engel fraa Himilen og
                    sagde: «sælg alt dit Gods og gjev det til dei fattige,» –
                    han vilde kje; vilde ikkje; kunde kje vilja, kunde kje vilja ... «Og Gud
                    forhærdede Faraos Hjerte;» smikk ... smikk ...
    </p>
    <p>
     Og tenk; denne brennande, svidande Spott, at det just skulde vera hans eige
                    «Jesusbarn»; og Tomas –; æh! Naar Gud spotta so hadde det
                    Klem. Og ingin Naade, inga Letting; dei andre fekk att det som stoli var; men
                    Sylvstasen hans Enok, den var burte og vart burte.
    </p>
    <p>
     – Fraa Carolus kom det eit langt Brev fullt av Anger og gudelege
                    Talemaatar; Enok kunde kje lesa det. Det var so ulidande. Han hoppa yvi til
                    Slutten; der stod: «Men eg kann aldri fulltakka» o. s. fr.;
                    «han Far og eg hev for vaar store Angers og ærlege Tilstandings
     <pb n="304"/>
     Skuld fengi Tukthuse umbytt med Botsfengsel; og det lovar eg høgt
                    og dyrt baade for Gud og Dykk, at naar eg kjem ut derifraa, so skal eit nytt Liv
                    byrja ...» «Skit!» sagde Enok; «Skit» ...
    </p>
    <p>
     Fredlaus hasta han fraa Stad til Stad, utan Bidlund
     
     til aa arbeide, utan Ro til aa kvile.
                    Att og fram, att og fram; best som han var i Kjeldaren høyrde dei han paa Lofte,
                    og best som han gjekk i Dørom og sveiv, var han inginstad aa finne. Han gløymde
                    kva han gjekk etter og kvar han vilde av; tok i eit Arbeid og lagde det fraa seg
                    att; alting var gagnlaust og vonlaust. Han rømde og rømde i Uro so Sveiten stod
                    i Kalddropar um Augo hans; ofte gløymde han seg burt; seig av i Tankar; vart
                    standande som trollbundin midt paa ein Veg, midt i ei Tropp; smikka, smikka;
                    mumla Ord utan Meining, fælslege Ting; skvatt so i Veg att som skræmd; i Veg, i
                    Veg utan Maal eller Méd, utan Rast eller Ro; ei Uhyggje for heile
                    Huse.
    </p>
    <p>
     Stundom hadde han kje Fred til aa sitja til Bords dessmeir. Slengde seg ned;
                    lét eit Barn lesa Bøni; reiv i seg nokre Bìtar og flaug; det var
                    eit Under kva han livde av slike Dagar. «Eg tore kje eta», egste
                    han; «Maten er forbanna; forbanna» ...
    </p>
    <p>
     <pb n="305"/>
     Han fann fram sine gamle Skinnklæde og spjaaka seg til att med deim;
                    slik ein Helvites Brand og vanheilag Kropp skulde kje sjaa ut likare. «Du
                    kunde daa klæ deg som Folk!» skjende Anna; han svara med eit braadt villt
                    Maal, ho ikkje kjende: «eg vert kje venare, naar eg kjem paa
                    Legd!» Dei verste Paafynster i Matvegen kom upp att, men villare og utan
                    Samanheng: «rid den Vonde deg? kjem du med Smør? Takka til, so lengje me
                    hev turre Brøe!»
    </p>
    <p>
     Bøni las han Morgon og Kveld, men paa ein Maate so det vart reint stygt stundom.
                    Alt vént og trøystefullt sprang han yvi eller rengde um; det var som det
                    ikkje skulde gjelde for honom. Men kom det noko fælt, um Synd og Fordøming og
                    Daude og Straff, daa sette han i so høgt og villt, og med slik ei tydeleg
                    Tilmaating aat seg sjølv, at ein kunde skræmast.
    </p>
    <p>
     Han hadde det so vondt, so vondt. Den gamle Otten for Bringa var komin att, men
                    verre; kaldare, djupare, lenger inn; laag og tyngde som ein Daudkalde. Det var
                    den, som ikkje gav han Fred; og so Tankane, alle desse ville, rædde Tankane, som
                    gnog og gnog ustanseleg. Fæle Tankar, fulle av Gudsspott; skræmeleg Gudsspott,
                    so han rømde for seg sjølv; Ljone maatte slaa ned; Jordi maatte opne seg ...
    </p>
    <p>
     <pb n="306"/>
     Naar han endaa hadde kunne sova! Men han torde ikkje. Angesten vart
                    so vid, so vakin –; det vakna og vakte rundt ikring han med dimm,
                    stirande Rædsle og store, skræmde Augo; i det same han skulde sovne skvatt han
                    høgt upp; fann seg att i den tunge Sengi sveitt og skjelvande.
    </p>
    <p>
     Sjeldan fekk han Svevn fyrr utpaa Morgonstundi; men daa tok Draumane han. Han
                    hekk og svimra paa Toppen av Kyrkjetaarn; laag og krabba paa høge bratte Hustak
                    utan Fotfeste; maatte glide, glide ... men gleid ikkje; eller han sat og køyrde
                    nedyvi svære Brekkur som vart brattare og brattare, brattare og brattare;
                    tilslutt var det nakne Bergstupe djupt ned, djupt ned ... men ned skulde han.
                    Eller han hadde gjort noko vondt; hadde drepi; gjekk no og rømde for Lensmannen;
                    stundom var han dømd og skulde rettast; heile Draumen gjekk ut paa at han skulde
                    rettast; men so kom det noko i Vegen; alltid noko i Vegen; han stod under
                    Galgen; stod og saag paa Bile og Blokk; men det drog ut, drog ut, vart ei
                    einaste lang Daudrædsle. Ein Gong drøymde han at han var ned-i ein vid stor
                    Kjeldar; og den Kjeldaren var Helvite. Der stod han og slagta Sauir; slog og
                    stakk, Sau etter Sau; men ei Rædsle var yvi han, liksom det var noko fælslegt,
                    det han gjorde. Daa han skulde sjaa seg til, var
     <pb n="307"/>
     det kje Sauir han
                    hadde slagta, men sine eigne Born. Kropp ved Kropp laag dei burtetter Golve;
                    lengst burte ho Anna med den minste ved Bryste; Gunnar lyfte sin stive Arm, som
                    var flaadd ... Han jamra seg i Svevnen so ho Anna laut vekkje 'n.
    </p>
    <p>
     Presten var der ein Gong, men kom ingin Veg. «Thi det er umuligt; umuligt
                    –!» Anna freista den Raadi som hadde hjelpt so godt ein Gong fyrr:
                    sende Bod etter Lars Danielsen. Men denne Gongen nytta det mindre. Lars sat og
                    arbeidde med Enok ein heil Ettermiddag, men kom ingin Veg. Lagde seg paa Kne og
                    bad for han; men «der er en Synd til Døden», sagde Enok,
                    «og for den skulle I ikke bede.» «Det er ei Djevelens
                    Innbilning, Enok! du maa daa forstaa, at det er ei Djevelens Innbilning, som han
                    vil fanga deg i!» – «Thi det er umuligt –; thi synde
                    vi med Vilje efterat have annammet Sandhedens Erkjendelse, da er der ikke Offer
                    for Synden; der er kje Offer, Lars!!» Enok skreik. Lars gav seg ikkje;
                    han kom med alle dei sterke Ord um Soning og Naade som fanst i Bibel og
                    Salmebok; – Anna sat ut i Kammerse med Døri paa Glytt, og det var so vent
                    at ho grét; men Enok forherda seg. «Ein lydende Malm og en
                    klingende Bjelde ... er det for meg no», sagde han. «Det gjeng
                    inni det eine Øyra og ut or det andre; det er
     <pb n="308"/>
     kje til meg.»
                    – «Det er Djevelen, Enok», bad Lars, han vart sjølv rædd.
                    «Du
     <emph>
      vil
     </emph>
     daa kje høyra meir paa Djevelen enn paa din eigin
                    Frelsar?» – «Det er kje til meg; det er kje til
                    meg.» – «Men du hev daa Lengsla? Du vil daa gjerne ha det
                    godt med Frelsaren din?» – – «Eg vilde nok gjerne
                    ... ha det godt.» «– med Frelsaren din ja; ja ser du det!
                    Du
     <emph>
      maa
     </emph>
     kje gje deg yvi Enok; du maa kje gje deg yvi; Trui er i den
                    Lengsla, og Gud vil kje slukke den rygende Hør; det veit du!»
    </p>
    <p>
     Han tok Johan Arndt og las høgt for Enok um «de høie aandelige
                    Fristelser».
    </p>
    <p>
     «Først skal man vide, at Sjælens Bedrøvelse kommer fra Gud; thi 1 Sam. 2,
                    6 staar der: Herren er den, som døder og gjør levende, som nedfører til Helvede
                    og fører op igjen. Dette Helvede, hvorudi Gud fører et Menneske, er fornemmelig
                    den aandelige Bedrøvelse og Sjælens Trøstesløshed. – I saadan Nød bliver
                    et Menneske saa dybt nedstyrtet i Vantro, at det ikke kan blive sin Tro var; al
                    Troens Kraft sammendrages da ligesom i en Prik og i et usigeligt Suk, hvori dog
                    Troen selv uvidende er skjult og forborgen. – Og omendskjønt et Menneske
                    i slig Angest, Pinsel, Marter og Forskrækkelse ofte er utaalmodigt, ja vel taler
                    eller tænker det, som er for Gud bespotteligt og uværdigt, saa tilregner Gud det
                    dog ikke;
     <pb n="309"/>
     thi det sker imod ens Vilje og er den høieste Prøve,
                    hvorved Gud renser og lutrer os ...»
    </p>
    <p>
     «Ja desse Ordi hev vori meg til Hjelp so mang ein Gong i dei siste
                    Aari», braut Enok av; «men no er det berre Snakk. Kling og Klang
                    og ei lydende Bjelde.»
    </p>
    <p>
     Lars tigga og bad han, at han ikkje maatte gjeva upp; tigga og bad til han fekk
                    Graat i Augo. Og han ropa til Gud for denne haardt prøvede Broder so ho Anna der
                    ute grét høgt. Reiste seg sistpaa og sagde Velsignelsen yvi han Enok.
    </p>
    <p>
     «Herren velsigne og bevare dig. Herren lade lyse sit Ansigt over dig, og
                    være dig naadig! Herren løfte sit Aasyn over dig og give dig Fred!»
    </p>
    <p>
     Tomt og tankelaust, berre liksom til aa bli ferdig, lova Enok aa «bia
                    etter Herren» endaa ei Tid; og med dette laut Lars gange. –
    </p>
    <p>
     – Endaa ein Gong kom Vaaren. Ein sur, blaasande, seig Vaar, som aldri
                    vilde bli Sùmar. Nordvesten taut Dag og Natt; det fraus um Pintsenatti og
                    snødde Jonsokkveld; skulde Ljose ikkje vinne paa Myrkre denne Gongen?
    </p>
    <p>
     Enok gjekk og tutla og vavra og var mest som burte. Underleg haalaus
     
     og viljelaus vart han; det var Dagar, daa ho Anna laut segja
                    han fyri kva han skulde gjera, mest som han
     <pb n="310"/>
     skulde vera eit Barn.
                    Jamt gnaala han um at han vilde døy. Det same kven som tok han, berre han slapp
                    burt. «So kom han Gunnar heim, og so fekk dé det godt
                    alle.» Ein vart baade leid og yvigjevin.
    </p>
    <p>
     «Hev du aldri tenkt paa aa snakka med Dokteren?» spurde Anna ein
                    Dag; han gjekk og tumla og flakka og var so reint forkomin.
    </p>
    <p>
     Han stod med Ryggen til henne og smikka med Fingrane. «Dokteren?»
                    braut det laust; «kva er det for noko Djevlesnakk?»
    </p>
    <p>
     «Ja eg for min Part trur no det at du er sjuk. Kunde du faa ei Raad, so du
                    fekk sova betre –»
    </p>
    <p>
     «Sova? Eg tor ikkje sova. Eg tykkjer endaa eg kann klara Djevelen paa ein
                    Maate, naar eg er vakin.»
    </p>
    <p>
     «Men du kann daa skỳna at det gjeng gale med deg, naar du ikkje fær
                    sova!»
    </p>
    <p>
     Han snudde seg til henne. Andlìte var tilgrott med Skjeggestubb og stivt
                    og forvrengt; Augo steig kvite og harde ut av sine Hol; ingin skulde tru, at
                    dette var han Enok Haave.
    </p>
    <p>
     «Bitterdø!» braadde han i; det var som han hadde fengi ein Tanke;
                    «veit du ein Dokter som ikkje trur paa Gud?»
    </p>
    <p>
     Ho bleikna burt, der ho stod; no kom det, no kom det; – «kva segjer
                    du?!»
    </p>
    <p>
     Han stilna av att og vart modlaus. «Fanst
     <pb n="311"/>
     det berre eit
                    Menneskje paa Jordi ... som kunde faa meg til aa tru at der ikkje er nokon
                    Gud.»
    </p>
    <p>
     «Du skulde skjemmast, Enok!»
    </p>
    <p>
     «Den som var Fant. Fantane hev det godt; dei trur kje paa nokon Ting.
                    Berre einkvan kunde ta Gud ifraa meg.»
    </p>
    <p>
     Han braasnudde og rømde; stana att –:
    </p>
    <p>
     «Tru det kunde hjelpa um eg gav meg til aa drikka?»
    </p>
    <p>
     Ho gjekk ifraa han. So fortryllt hadde ho kje set han fyrr.
    </p>
    <p>
     Han flakka av Stad att.
    </p>
   </div>
   <div type="chapter">
    <head type="main">
     XXVIII.
    </head>
    <p>
     Straalande fin Sundagsmorgon.
    </p>
    <p>
     Soli tek til aa spela seg paa Veggen uppmed Bokhylla. Den glade kvite Solflekken
                    dansar att og fram.
    </p>
    <p>
     Ute blæs ein lett, svævande Sùmarvind. I den voggar Tréi der ute
                    sitt unge Lauv og den bannstøytte Selja dei Greinine, som enno lìver.
    </p>
    <p>
     Lerke og Stare og annan Smaafugl kvitrar og kved, so glade at det er som dei
                    smaae Bringune kunde sprengjast av Morgonjubel. Kvitt, kvitt; kvitt! titt, titt,
                    titt, ti–it! ti–it! tirli-tirli-tirli-ti!
    </p>
    <p>
     Inne sìt dei ved Borde og fær seg Mat. Enok riv i seg ein Bìte so
                    daa og daa; gløymer seg av; sit og stirer og glor med svevnstive Augo.
    </p>
    <p>
     Hev kje Hug paa Mat. Likar kje Mat. Kva skal han føde paa denne Kroppen etter?
     <pb n="313"/>
     Den som var stød nok ... kunde berre svelte seg ihel.
    </p>
    <p>
     Ikkje vanvyrde Guds Gaavur; – han gjev Fenden i Guds Gaavur. Det gjorde
                    godt. Slik ein heit, djevelsk Tanke: eg gjev Fenden i Guds Gaavur ... aah; det
                    gjorde rivande godt.
    </p>
    <p>
     Noko anna au kvìknar derinne; noko endaa heitare, endaa meir djevelsk; han
                    vilde gjerne tenkje det; brenn av Hug til aa tenkje det; høgt; høgt; beint upp i
                    Augo paa Han –; segja det, skrike det; men han torer ikkje. Ljone kunde
                    slaa ned. Han ser berre Tanken langt burte; det er ein framand Tanke; ein Tanke
                    som gjeng laus; ei Geit, ein Tankebukk, ein Bukketanke; ein Sattan av ein Tanke
                    som gjeng og hoppar og lær og sparkar mot Himilen og gjer Faktir ...
    </p>
    <p>
     Enok reiser seg fraa Borde so braadt at alle kvekk. Gjeng fram aat Spegilen og
                    speglar seg. Skjekkjer og grin. Jau; det er Fenden. Det er Fenden. Ingin annan
                    er det som stirer ut or desse Augo, og geiper og rengjer i desse fælslege
                    Andlìtsdrag. Smikk ... smikk; han hastar ut. Dei høyrer han gjeng aat
                    Bui. Tru han skal aat Skatole att, og staa der og stire og mulle yvi den tome
                    Sylvskuffa?
    </p>
    <p>
     Men Enok gjeng aat Bua-Spegilen. Han
     <pb n="314"/>
     grin til seg sjølv.
                    «Dette var det, ho saag! Dette var det, ho saag! Den gamle Legdehurpa
                    hadde nok kje venta aa sjaa Fenden i Augo hans Enok Haave.»
    </p>
    <p>
     Forgjord! – forgjord er det han er. Djevlesett som dei galne i Evangelie.
                    «Kom Jesus, so vilde eg au rasa og banne og segja gakk din Veg. Jesus?
                    – Same Slage. Var det sant Helvti av det som stend, so kunde han ha
                    frelst meg au, daa eg bad han um det. Dei lovar stort, men held ein L–.
                    Ja sjaa der! sjaa der! er det kje Dævelen? er det kje Dævelen?»
    </p>
    <p>
     Han gjeng nokre Stig; vert standande midt paa Golve. Smikkar, mullar; smikkar,
                    mullar ...
    </p>
    <p>
     Kvitt-kvitt-kvi–itt! titt-titt-ti–itt! Tirli-tirli-tirli-tih!
                    «Minst fyri for Fuglane; dei hev inga Sjæl, dei ...
    </p>
    <p>
     – – «Men eg er kje rædd deg.» Smikk, smikk.
                    «Eg er kje rædd deg. Du er ærleg du. Du er ærleg du. Du vil daa ha meg
                    du!» – smikk; smikk.
    </p>
    <p>
     «Deres Pines Røg ... opstiger i al Evighed. De skulle tygge sine Tunger af
                    Pine, tygge sine Tunger af Pine ... i al Evighed,
                    i-al-Evighed-i-al-Evighed-i-al-E–vighed! – Naar du visste at eg
                    skulde dit, kvi skapte du meg daa?! – Hyss; Dævelen, Dævelen
                    ...»
    </p>
    <p>
     Han laugar seg i Helvites-Tankar, ørskar
     <pb n="315"/>
     og svirer i Svovelsynir og
                    Eld. Grev seg djupare og djupare; drøymer seg inn i Logane livs livande; det
                    fræser og sleikjer uppetter hans nakne Bringe; um Armane; um Halsen; det
                    rỳs i han; ein forvillande Tanke kjem; det maa vera godt. Godt! Hi!
                    – brennande Risling upp-etter Ryggen. Hih. Det maa svide godt. Det maa
                    svide brennande.
    </p>
    <p>
     Halvt i Herota les han upp for seg sjølv Helvit-Verse or den «aandelige
                    Kjæde»:
    </p>
    <quote>
     <l>
      «Hvo vil beskrive mig de store Helveds Piner,
     </l>
     <l>
      hvor Djævle-Hylen er som Hunde tuder, hviner;
     </l>
     <l>
      der den fordømte Flok den Helved-Lue rød
     </l>
     <l>
      af Munden gnistrer ud med Svovel-heede Glød';
     </l>
     <l>
      der Halsen Skorsteen er, hvorgiennem Luen brænder;
     </l>
     <l>
      der Kiødet Føden er, som Helveds Orme skjænder;
     </l>
     <l>
      der Aaren aaben staar paa hvert fordømte Lem.
     </l>
     <l>
      Der pines, plages hart, og Døden slider dem.
     </l>
     <l>
      De tygger Tungerne, de skjær med gløde Tænder;
     </l>
     <l>
      de Lænke-bundne er paa Lemmer, Fødder, Hænder;
     </l>
     <l>
      der staar af deres Kiød en evig Damp og Røg ...»
     </l>
    </quote>
    <p>
     – «Uh, Steikjelukt! Steikjelukt ... Og so veit ein daa, at det vert
                    ikkje verre ...
    </p>
    <p>
     – «Gjera det i Dag? I Kveld, naar det vert myrkt? So er det gjort!
                    Og so veit eg daa, at det vert ikkje verre.» Smikk ...
    </p>
    <p>
     – Ho Anna stakk Hovude inn; kremta lindt, so han ikkje skulde støkkje:
                    «hm. Vil du kje lesa Bøni, Enok?»
    </p>
    <p>
     <pb n="316"/>
     Busande villt brast det utav han: «Helvite vert heitt nok aat
                    meg, um eg ikkje les fleire Bønir.»
    </p>
    <p>
     «Skjemmest du kje, Enok? – Du er daa kje galnare enn du veit, kva
                    du segjer og gjer. Sjaa um du kann kje aga deg, naar her er framande Folk! Eg
                    vil kje høyra slikt meir; so mykje du veit det. Det er so fælt at eg hev reint
                    vondt av det. Borni skulde du au tenkja paa, – korleis det maa vera for
                    deim aa høyra og sjaa paa slikt. – Vil du kje til Kyrkja
                    heller?»
    </p>
    <p>
     Rolegare, modlaust svara han: «naar Hunden kjem i Kyrkja, vert han
                    utjaga.»
    </p>
    <p>
     «– – Eg tykkjer kje du skulde gjeva so reint upp alt, Enok.
                    Du er daa so klok –: du veit betre enn du steller deg til. Kom no og hald
                    Bøni; og sansa deg litegrand. Du kann daa vìta det gjeng gali, naar du
                    gjev deg yvi.»
    </p>
    <p>
     «Aa ja du hev Rett, Anna. Du hev Rett;» han slog yvi i
                    Graatemaal.
    </p>
    <p>
     Litegrand etter gjekk han inn aat Stogo og fann fram Salmebøkane.
    </p>
    <p>
     Sette seg ved Leseborde og bledde lengi. Salma paa Dagen lika han ikkje. Fann kje
                    noko som han lika; bledde att og fram. Dei andre sat stille og venta.
                    Tikk–tikk; tikk–tikk, sagde Stoguklokka seint og
                    tòlmodigt.
    </p>
    <p>
     <pb n="317"/>
     Kvitt-kvitt-kvi–itt! Titt-titt-ti–iti! ti–itt!
                    – Ja dei kann nok syngje, som ikkje skal liva æveleg ...
    </p>
    <p>
     Endeleg sagde han dei fekk slaa upp No. 230.
    </p>
    <p>
     Hardt og stygt sette han i:
    </p>
    <quote>
     <l>
      «Hjertelig mig nu længes
     </l>
     <l>
      efter en ... End'!»
     </l>
    </quote>
    <p rend="noIndent">
     – «salig» sprang han yvi. Villare og villare
                    hasta han i Veg:
    </p>
    <quote>
     <l>
      «Thi ynkelig jeg trænges
     </l>
     <l>
      af Drøvelse og Elend.
     </l>
     <l>
      At vandre er-jeg-rede!
     </l>
     <l>
      fra Verden-med-en-Fart!!
     </l>
     <l>
      Til – – – –;
     </l>
     <l>
      kom, –, kom nu snart!»
     </l>
    </quote>
    <p>
     «Himmeriges Glæde» og «Jesus» sprang han yvi. Det var
                    skræmelegt aa sitja aa høyre paa.
    </p>
    <p>
     Sidan laut dei syngje aaleine for det meste.
    </p>
    <p>
     Kvitare og kvitare skein Soli; gladare og gladare spela Solflekken seg. Dansa paa
                    Veggir og Golv; lyste paa Stakken hennar Anna; leika i det sveitte Haare hans
                    Enok; skvatt so uppi Róte,
     
     der
                    Flugur i tusundtal krauma og kraup. Skuggen av den gamle Raunen som svinga der
                    ute i Sumarvinden, vogga seg
     <pb n="318"/>
     paa Veggen ved Klokkehuse og paa det
                    brune gamle Sengje-Umhenge; alt var Sol og Sùmar. Og endaa var det som
                    dei skulde sitja i ei Lik-stogu.
    </p>
    <p>
     Salmen drog seg utyvi til Verse: «Du arme, bedrøvede Enke, mistrøste dig
                    ei saa;» daa kom ho Anna paa Graaten. Enok ramsa upp Bøni i ei Hast og
                    gjekk ut; dei saag han kje att fyrr utpaa Kveldsida. –
    </p>
    <p>
     – Oftare og oftare lét han vera aa halde Bøn; og det var so fælt,
                    totte ho Anna; det var som han gav upp si siste Von. Men det verste var, at han
                    gav seg til aa røde um aa gjera Ende paa seg.
    </p>
    <p>
     Anna gjekk med ein Verk for Bryste kvar Dag, og var stundom so sjuk at ho helst
                    skulde ha lagt seg; men ho torde ikkje; ho var nøydd til aa halde seg uppe.
                    Hadde det ikkje vori han Torkjell Tualand, so hadde ho aldri haldi ut. Men han
                    tok alt paa sin Maate han, og hjelpte henne au til aa bera det lettare.
    </p>
    <p>
     «Heh! – dei drep seg kje dei som snakkar um det; du tarv kje vera
                    rædd. Og no skal du sjaa at han sveitar av seg den fæle Gudsfrygti au, so det
                    kann verta likare sidan att.»
    </p>
    <p>
     Det vart Torkjell, som styrde Garden; naar Enok hadde sine verste Ridir, brydde
                    han seg kje um nokon Ting. Og Torkjell fekk ei
     <pb n="319"/>
     Magt yvi han, som
                    gjorde han godt. «No skal du kje fara med slikt Tattl,» sa
                    Torkjell lognt; «no skal me ut og høya.» Enok vart rolegare;
                    «den som kunde vera som du!» – «Ja kvi kann du kje
                    det?» meinte Torkjell; «du hev same Guden du som eg.»
                    – «Han høyrer kje meg lenger, Torkjell.» –
                    «Aa, du fær skrika.» – «Eg hev baade skrìki
                    og ropt; eg hev legi paa mine Kne og tigga som eit Barn; men det hjelper
                    ikkje.» – «Eg var tilfreds um du hadde stae paa Hovude! Du
                    er for snar til aa gje deg, Enok; med store Herrar maa ein gjeva
                    Tòl.» – «Naar eg berre hadde ditt Huglynde.»
                    – «Ja du tek deg Verdi for tungt Enok.» –
                    «Men det var vel just i vaar Sorg og Naud ... at Gud skulde hjelpa
                    oss!» – «Hjelp deg sjølv, Enok. Slaa Tankane fraa deg og
                    legg deg i Arbeide, og ver som du var fyrr; so fær du sova au, og so jamnar det
                    seg. Berre ein hev Helsa, so –. Helsa gjev Mod, og Mod ber Mann yvi
                    Bekk.»
    </p>
    <p>
     – Sùmaren vart varm, døynevarm; dei vonde Ridine gjekk ofte paa, og
                    full Kar var Enok aldri.
    </p>
    <p>
     Han kjende so mykje rart vondt; vondt, som ikkje var noko vondt; som han ikkje
                    kunde gjeva Greide paa, og som ingin kunde skỳna; Sjæle-Talm som tok paa
                    Kroppen; Brenningar som iste; Isingar som brann; Flòg
     <pb n="320"/>
     i
                    Hovud og Prikking i Hud; Sòg og Slìt og Kaldkitling i Magen; Tyngd
                    og Magtløyse; snøgge, forvillande Svimringar; sviktande, veike Kne; men alt ihop
                    var det eine og same: Angesten, den kalde, svarte Angesten som laag for Bringa
                    og saug som ei Natt, som eit Gap, ein Svelg, tom og djup og utan Vìt,
                    utan Grunn eller Grense.
    </p>
    <p>
     So snart den gav seg, letna det med alt; han totte kje det vanta han noko vidare.
                    Han kunde jamvel stundom sukke til Gud. Men berre det hende den minste Ting; um
                    ein Kalv vart sjuk; um ho Rakel slog sund ein Kopp; um Litle-Paulus fekk Hol paa
                    Skorne sine, ja ofte utan nokon Grunn, – kom Angesten veltande som ei
                    Myrkeskodd av Have. Og strakst misste han Take i seg sjølv; dreiv for kvar
                    farande Tanke viljelaus og ør; han var som ein Kork i Dragsug.
    </p>
    <p>
     Han hadde Ridir, daa han ikkje fritt fekk draga Anden; var som innestengd; hadde
                    Kjenningar som han var lìvande lagd i Kiste; eller liksom av store, dimme
                    Taake-Augo, som glodde paa han; og Bryste snørde seg, so Andedragi vart til
                    tunge, djupe Hjartesukk. Stundom vart alt ikring han so framandt. Det drog seg
                    ifraa han, kom han kje ved; han gjekk inne i eit vidt, tomt Rom aaleine med seg
                    sjølv og noko stygt han ikkje saag; men utanum Trollringen
     <pb n="321"/>
     stod hi
                    Verdi og glodde og fælte; og han var rædd at alt som ikring han var skulde setja
                    i og skrike, villskrike, remja i med Graat, himlende vill Angestgraat ...
    </p>
    <p>
     Vatn, Vatn; sløkkje all denne Brand og Pine i eit djupt, djupt Vatn ... Gud
                    frelse meg!!
    </p>
    <p>
     Den som endaa hadde havt nokon aa røde med; aa jamre seg fyri! Aa, um han kunde
                    vinne att Borni sine. Det kunde vera det same med Gud; berre han kunde faa att
                    Borni. Tenk um han Gunnar kom heim, og vart glad i Far sin att, som han var daa
                    han var litin! Slike Tankar kunde faa Enok paa Graaten mest.
    </p>
    <p>
     – Noko fælt leidt hende. Dei laut byte Gjente midt i Aare; ho Maren, det
                    Slarvetinge, hadde vorti med Barn. Den Ukjura han Helmik Heialand skulde vera
                    Skuldi; han slepte seg nok reint yvi,
     
     det Menneskje no. «Vaabøni!
                    Vaabøni!» braaka han Enok; «for mi Skuld kastar Gud Vanære yvi
                    heile mitt Hus. Kvi Fenden gjeng eg her? kvi gjer eg kje Ende paa meg, so Guds
                    Vreide kunde venda seg!»
    </p>
    <p>
     Det sveiv rundt i Hovude hans, sleit og vreid, til det verkte og glødde under
                    Pannekvelven. Det kom ei Prikking inni Heilen; ein linn, pinande Klaae; ei
                    Kjensle som um
     <pb n="322"/>
     Heilen svall upp og vart for stor og laag og kitla
                    og kitla mot Beinverke; underlege Paafynster kom; han fekk Hug til aa staa paa
                    Hovude; til aa stupe Kraake. Tankane gjekk som i Ring, heitare og heitara,
                    ræddare og ræddare; han skvatt upp og jaga deim, men kunde kje vera deim forutan
                    heller; det vart so tomt og utrygt daa; alt gleid burt og han sjølv med; so gav
                    han seg yvi att, og lét Tankane tumle som dei vilde.
    </p>
    <p>
     Men stundom gjekk dei burt av sjølve-seg; drogst av ei framand Magt ut i
                    svimrande Natt, i det ævige Myrkre; han stod etter burtgløymd og burtkomin med
                    fiktande Hendar og ørskande Minur, mullande Ord han ikkje forstod, Banningar,
                    Bønir, meiningslaust Tull; det høyrdest i Herota for han som ein annan skulde
                    røde.
    </p>
    <p>
     – Det var ein Kveld Djevelen elte han framifraa.
    </p>
    <p>
     So fortumla var han, at han visste kje kvar han gjekk; hugsa kje til seg, var som
                    fraa Samlingi; men kvar han gjekk og ikkje gjekk, so kom han Gong etter Gong til
                    Heialandsvatne; like innunder den vesle Hamaren, der Vatne var so djupt.
    </p>
    <p>
     For tridje Gongen stod han der no i den myrknande Kvelden.
    </p>
    <p>
     Vilde Gud det?! vilde han tillata det?
     <pb n="323"/>
     Gav han Djevelen fritt Spel!
                    Enok kasta seg aa Gruve i Lynge; tok Tak med baae Hendane; heldt seg fast;
                    Skjelvingar og Rykkjingar gjekk 'n gjenom Kroppen; men Djevelen drog og
                    drog, nærare og nærare; nærare og nærare ... og Vatne der nede lokka og lokka,
                    sutla og skvala, so koseleg og so smaatt ...
    </p>
    <p>
     «Gud i Himilen; dette vil du kje; dette vil du kje!!» – Kor
                    lengi han laag der og stridde for sitt Liv, det visste han ikkje; tilslutt hadde
                    han krabba seg eit Stykke upp etter att; men Djevelen drog, og Vatne lokka.
    </p>
    <p>
     Daa var det eit hardt, sterkt Maal i Heiî sunnanum Vatne som sette i og
                    song. Det var han Tønes Tualand, Skulemeistaren.
    </p>
    <quote>
     <l>
      «Ein Lyktemann i Kvelden sviv,
     </l>
     <l>
      ein fredlaus Gut;
     </l>
     <l>
      so blæs det upp, og burt han driv
     </l>
     <l>
      og sloknar ut.»
     </l>
    </quote>
    <p>
     Dei sorgtunge Tonane dreiv vidt yvi Heiî i Nattstilla; der døydde dei utan
                    Svar. Men for Enok kom dei som ei Svaling.
    </p>
    <quote>
     <l>
      «Han kvervdest burt i Skoddeflaum,
     </l>
     <l>
      i Regnhjelm graa;
     </l>
     <l>
      men dette var hans beste Draum:
     </l>
     <l>
      aa slokne faa.
     </l>
    </quote>
    <quote>
     <l>
      «Av Myr og Eim han sjuk var fødd
     </l>
     <l>
      til Natteferd;
     </l>
     <l>
      ein heimvill Draug, av Live mødd
     </l>
     <l>
      han vanka her.»
     </l>
    </quote>
    <p>
     <pb n="324"/>
     Songen drog sør-yvi, lenger og lenger burt; siste Verse kunde Enok
                    so vidt skilja.
    </p>
    <quote>
     <l>
      «Som Ljose hev den eine Draum:
     </l>
     <l>
      aa brenne ned, –
     </l>
     <l>
      han helsa glad den Skoddeflaum,
     </l>
     <l>
      som gav han Fred.»
     </l>
    </quote>
    <p>
     Ei Viba flaksa rundt i Lufti og tagde. Døyvd Aa-sus skar hit fraa Brekkehøgdom.
                    Langs-etter Strendine steig Kviteimen varm og mjuk og breidde seg yvi Sev og
                    Steinar.
    </p>
    <p>
     Enok laag i Lynge og grét. «Du hev frelst meg! Store Gud, du hev
                    frelst meg! og høyrt mi Bøn! Store, kjære Herre Gud, du hev høyrt mi Bøn og
                    frelst meg!»
    </p>
   </div>
   <div type="chapter">
    <head type="main">
     [XXIX.]
    </head>
    
    <p>
     Han gjekk heim; sov roleg um Natti og vakna um Morgonen med klaart Hovud.
    </p>
    <p>
     Han torde kje tru paa det; gjekk heile Dagen og undrast og ræddast; det kom vel
                    snart; det kom vel snart ... Men han fekk Fred heile Dagen. Um Kvelden bad han
                    ei hjarteleg Bøn.
    </p>
    <p>
     «Kjære Frelsar,» sa han stilt, «du hev vori god med meg i
                    Dag og lati meg endaa ein Gong faa sjaa di milde Aasyn. Og kjenna di sterke
                    Frelsarhand. Og du lét meg faa tru, at det er av Naade og ikkje av
                    Vreide, at du tuktar meg so hardt i denne siste Tid ... at eg tilgagns skal faa
                    sjaa, kva eg er i meg sjølv, naar ikkje du hjelper. Aa Herre, eg takkar deg; eg
                    takkar deg! Aa, dersom det no var din Vilje – dersom du saag det var Raad
                    ... aa sleppa meg ut or denne store Rædsla, som eg med mine Synder og mitt Ovmod
                    so syrgjeleg vel hev fortent. Aa, dersom du kunde
     <pb n="326"/>
     lata meg faa
                    kvila, Herre, um det so berre var ei Stund, kvila fraa dei store Angestar. Ja
                    Herre, um du i din Naade kunde lata denne Kalk gaa ifraa meg! Um du kunde lata
                    meg faa tru paa din Naade; um du vilde stydja og hjelpa meg i den tunge Strid,
                    at eg ikkje skulde liggja so reint under! Aa, du hev sagt, at du ikkje vil lata
                    oss prøvast yvi vaar Formue. Og du vil ikkje ein Synders Død; du vil at han skal
                    umvenda seg og lìva. Aa kjære naadige Frelsar, eg bed deg av alt mitt
                    forpinte Hjarta for ditt eigi dyrebare Blods Skuld, hjelp meg. Du, som sjølv
                    leid den store Angesten i Getsemane Have, so at du sveita Blod; du, som i
                    Daudens Naud paa det heilage Tre sjølv maatte kjenne at Gud hadde forlati deg
                    ... aa du veit mi Naud; og du veit kor veik og hjelpelaus eg er; aa, du vil vera
                    med meg og halda mi Hand gjenom Daudens Skuggedalar.
    </p>
    <p>
     – «Men,» heldt han fram med ein lang, skjelvande Sukk;
                    – «er det din Vilje, at eg enno ei Tid skal tumla um i denne
                    Forvildelsen ... Du ser det, Herre. Du maa forstaa, at det er meg best. Du
                    kjenner meg, og veit kva eg treng ... og kva eg tòler. Eg gjev meg i di
                    Hand; eg set mi Lit til deg. Men, Herre ... ver barmhjertig ...» Mæle
                    brast. Med Taarir heldt han fram: «ver barmhjertig!
     <pb n="327"/>
     Gakk
                    ikkje reint burt fraa meg; lat meg aldri vera reint aaleine. Hav eit Auga med
                    meg, Herre; hev alltid eit Augo med meg! Spara meg um du kann, for dei fæle
                    Bespottelsar og dei djevelske Tankar! Og før meg so, Herre, endaa naar eg ikkje
                    rett sansar meg eller kann raa meg sjølv, – før meg so, Herre, at
                    Utgangen kann verta god, til di Ære og til Frelse for denne arme Sjæli. Og ein
                    Ting, Herre, vil eg krevja av deg;» – han stilna av i Mæle som han
                    vart rædd. «Du veit, kva Djevelen kviskrar til meg i svarte Stunder;
                    – du veit det, Herre!!» han skreik upp. «
     <emph>
      Det
     </emph>
     vil du kje gje han Lov til;
     <emph>
      det
     </emph>
     vil du hindra! Gjer med meg som du
                    vil; men fri meg fra det vonde!! – Fader vaar, du som er i Himilen,
                    helliget vorde dit Navn ...» –
    </p>
    <p>
     Etterpaa song han med stilt Mæle:
    </p>
    <quote>
     <l>
      «Hvo ved, hvor nær mig er min Ende.»
     </l>
    </quote>
    <p>
     Siste Strofa song han uppatt, og Augo vende seg graatfyllte mot Himilen
                    –:
    </p>
    <quote>
     <l>
      «Min Gud, gjør dog for Jesu Blod
     </l>
     <l>
      min siste Afskedstime god!»
     </l>
    </quote>
    <p>
     Anna grét, so Taarine strøymde.
    </p>
    <p>
     Men det tok snart til aa verstne att. –
    </p>
    <p>
     – I Marknaden reiste baade Anna og Enok til Byn; dei vilde freiste aa faa
                    heimatt han Gunnar.
    </p>
    <p>
     <pb n="328"/>
     Og Gunnar lova godt. Han skulde segja upp til Vaaren, lét
                    han. Enok vart so glad som eit Barn. Det kom ei noko-so-nær god Tid utetter
                    no.
    </p>
    <p>
     I Joli, daa Gunnar var heime, vart det reint som eit lite Gjestebod. Nokre av
                    Skyldfolki var der; og Enok hadde kaupt heim mange Slag godt til Jol, endaatil
                    Vin og Kaffi; sjølv tvinga han seg, so han var som eit anna Menneskje paa Lag.
                    Og Gunnar, som fekk vita av Mor si korleis alt stod til, var snild og lempeleg
                    mot Far sin.
    </p>
    <p>
     Men Enok forstod at Guten sytte med aa koma paa Tvomannshand med han; og dette
                    gjekk so innpaa han, at han gav upp alt. So snart Gjestine var burte viste det
                    seg, at han var midt uppi ei Rid av verste Slage.
    </p>
    <p>
     Svevnløysa kom; og han vart meir og meir fortryllt. Det gjekk so vidt at han
                    ikkje kunde tvinge seg for framandt Folk heller alltid.
    </p>
    <p>
     Fleire kom og vilde trøyste han; Presten var der; Lars Danielsen var der; andre
                    Vakte kom au; men det saag helst ut til at han hadde vondt av det.
    </p>
    <p>
     Ein Dag kom gamle Salomon Storbrekke. Han stabba heller tungt paa Staven sin no;
                    Alderen tok paa han. Han var framlut og stør, Mæle piptande og veikt; Høyrsla
                    hadde
     <pb n="329"/>
     han mest reint mist, og han var tutlin og tøvin i det heile.
                    Sat og rødde um Mor hans Enok; ho hadde au havt det med slike Gruvle-Ridir,
                    sagde han; «so du skal kje bry deg, Enok; du skal kje bry deg ...»
                    Men ingin kunde skỳna kva Trøyst Enok
     
     skulde hava av det at Mor
                    hans au hadde havt Gruvle-Ridir. «No vilde eg berre ynskja, eg hadde di
                    Tru!» ropa Enok inn i Øyra paa Gamlen; – «jagu ja,
                    san!» nikka denne; hadde vel kje høyrt det.
    </p>
    <p>
     Tilslutt kom Kjistina Ramstad, ho som dei sagde Enok skulde ha tenkt paa ein
                    Gong. Henne tala han lengi med. Men ho kunde kje faa sagt han noko større; ho
                    hadde slikt Kav med Graaten. Ho berre bad Enok at han ikkje maatte gjeva seg
                    yvi. «Du kann tru det er mange som vilde tykkja det var vondt ... um ein
                    slik Mann skulde tumla seg burt.» Graaten tok henne. «Det er so
                    vondt ... aa sjaa deg att slik, Enok ... du skỳnar det ikkje!»
                    Enok vart liksom stillare etter dette; men Svevnløysa heldt paa, og Anna tenkte
                    meir og meir paa Doktaren.
    </p>
    <p>
     Kornelius hans Helge der aust var klein; dei trudde det var Tæring. Han hadde
                    alltid vori puskin av seg, mager og skrinn og med slikt eit underleg ustødt
                    Gongelag; men no tok det reint Magti. I heile Vinter hadde han haldi seg inne;
                    no laag han; og dei tok til
     <pb n="330"/>
     aa tru at det vart Enden. Daa det leid
                    til Vaaren, kunde alle sjaa det var den Vegen det bar; Helge reiste til Byn
                    etter Doktaren. Og no fekk Enok nytte Høve, meinte ho Anna. Han stridde imot.
                    Men der var inga Kraft i han lenger. «Gjer som du vil,» sagde han
                    sistpaa. «Men meg hjelper inginting.»
    </p>
    <p>
     – Ein tjukk, tungfør Mann med stort svart Skjegg, raud og uppusta i Andlit
                    og Augo, kom stampande inn i Reisestyvlar og Pels med Hatten paa Hovude og gjekk
                    beint aat Sengi. «Hva er det som mangler dej da, Far?» sagde
                    han.
    </p>
    <p>
     Enok hadde raka seg og stelt seg, skift Skjorte og lagt seg ned; det høyrde
                    liksom til aa vera i Seng, naar ein fekk Doktaren i Huse.
    </p>
    <p>
     «Ja sant aa segja,» svara han, «veit eg det ikkje. Det
                    manglar nok mange Ting ... eller kanskje helst berre ein Ting.»
    </p>
    <p>
     «Lidt rapt naa da, Mann min; je har lite Tid. Fa'n saa seigt som
                    alting gaar for dere Bønder; naada?»
    </p>
    <p>
     «Det er nok Syndi helst, som plagar meg. Eg hev slik ein Otte, slik Ufred
                    ...»
    </p>
    <p>
     «For Pokker, det skulde ikke være det samme som vi havde der
                    borte?» Han stirde Enok inn i Augo; kjende han paa Livaadri og andre
                    Stadir; «hm ... man taler om de landlige
     <pb n="331"/>
     Sæder; de rene,
                    landlige Sæder; hm; jagu sa jeg Smør. Naa. Hm. Neppe noget særligt. Hva er det
                    da? «Synd»? Hva kommer det mig ved? Du maa snakke med Presten om
                    det; hva? Gaa til Presten og faa dig noe Trøst, saa –.»
    </p>
    <p>
     Enok kjende seg uhugleg; Doktaren lukta Brennevin. Og so denne Banningi til
                    annakvart Ord.
    </p>
    <p>
     «Det verste er, at eg fær kje sova», sa han. «Eg hev slik ei
                    Uro i mitt Samvit, slik ein Angest og slik –»; med ein Gong skreik
                    han upp: «eg er i Helvite!» –
    </p>
    <p>
     «Hyss da Mand; – skulde der være noget i Veien med
     mens?
     
     – – Hm; ikke
                    noe særligt vist ... Hm. Det er vel bare denne Gudeligheta igjen. Du gaar vel
                    paa disse Opbyggelserne og tyller dig fuld af Svovelsnakk, kan jeg tro. He-he;
                        Pecus.
     
     Som sagt, min Mand, er der noget i Veien med
                    «Samvite», saa faar du gaa til Presten; jeg har ikke noe med de
                    Ting. Men et Sovemiddel kan du faa. Hør du smaa der; fins der Pen og Blæk i
                    Huse?»
    </p>
    <p>
     Ei av Smaagjentune sprang aat Bui og skulde finne.
    </p>
    <p>
     Doktaren stod med Ryggen til Enok og stelte med eitkvart; fann fram Papir; drog
                    upp av Lomma ei Medisinflaske; drakk; kremta,
     <pb n="332"/>
     korka Flaska og
                    gøymde ho att; gav seg so til aa gange att og fram og smaadrøse. «Hm;
                    Folk maa jo bli gal. Saanne smaa, lave Rum; mørkt; og tung Luft; og saa Helvede.
                    – Men Helvede vil dere nok ikke undvære?» snudde han seg til Enok;
                    «det er vel den eneste Trøst, dere har det; hvah? – Den forkomne
                    og fortrykte maa jo ha et Sted, hvor han kan sende sine Fortrykkere hen; det er
                    hans Maade at tage Revanche paa. Evangeliet for de fattige, he-he ... Men nu ser
                    du at det kan vende sig imod dere selv, det der; hva? Du vilde naturligvis være
                    med at stene mig, hvis jeg sa, at der ikke er mere Helvede end bag paa min Haand
                    ... Hvor Fanden blir der af Ungen? – – Naa; rap dig lidt, Smaaen;
                    vi har ikke saa mye Tid i Byn som her paa Lande, ser du ... Du kunde forresten
                    gjerne ha vasket dig lidt; Takk.»
    </p>
    <p>
     Han sette seg og skreiv. «Gjer det sterkt!» ropa Enok.
    </p>
    <p>
     «He? sterkt? – Fa'n ikke sikker, han der. Faar passe dig,
                    Far! Det kan gaa galt med Hue! Vette! Hvah? Skjønner du det? –
                    Ja.»
    </p>
    <p>
     Anna kom inn or Kjøken. Um ho maatte bjode Doktaren litegrand Mat kanskje
                    –?
    </p>
    <p>
     «Tak, Mor; «Mat» har jeg sjæl. – – Værsaagod.
                    – En Spiseske om Aftenen. – – To Specier.» –
                    – –
    </p>
    <p>
     <pb n="333"/>
     – «Du hev nok Hast med aa koma paa Bygdi, du»,
                    sagde Enok til Kona si, daa Doktaren var gjengin.
    </p>
    <p>
     «Eg hadde daa aldri tenkt slikt!» jamra Anna fortustra. «Men
                    du veit dei gjer som dei vil, slike!» –
    </p>
    <p>
     – Dropane vilde kje Enok hava. Han torde kje, sagde han. Tenk um han ikkje
                    skulde kunne vakne att daa, naar Draumane kom. Men daa han sistpaa tok Dropane
                    likevel, hjelpte dei ikkje.
    </p>
    <p>
     Det verstna fort. Han leid visst ikkje so vondt som fyrr; men han vart so
                    underleg tutlin.
    </p>
    <p>
     Og so mykje meiningslaust fann han paa, at det var kje stort Raad aa tala med
                    han.
    </p>
    <p>
     Han kunde kje lìva; han kunde kje lìva; Gunnar skulde heim, og han
                    burt ... So lengi høyrde Anna paa dette, at ho svara kje lenger. Brydde seg kje
                    um det. Det var berre Snakk. Men ho gjekk med ein Otte for Bryste likevel; og ho
                    kjende at det vart laakare og laakare med henne. Det verste var Nætane; daa laag
                    ho og skalv og ræddast meir enn ho sov. Enn um han vart reint galin; kva kunde
                    han kje daa finne paa?
    </p>
    <p>
     Ein Dag kom ho yvi han burt i Løo; han laag og stupa Kraake i Høye som ein
                    Gutunge. «Aa nei men Enok!» jamra ho; rædd og raadlaus tok ho til
                    aa graate.
    </p>
    <p>
     <pb n="334"/>
     «Græt du au no», busa han ut. «Ja no skal du
                    snart vera kvitt meg. – Berre seg, at eg skal gjera det!» klynka
                    han; «eg hev kje Kraft sjølv; berre eg hadde Kraft!»
    </p>
    <p>
     Ho torde kje vera aaleine i Huse. Paa eigi Andsvar leigde ho Torkjell Tualand til
                    aa vera der jamt. Berre Laurdagsnatti og Sundagen skulde han faa vera heime.
    </p>
    <p>
     Skrinn som ein Skugge drog ho seg ikring; venta kvar Dag aa bli liggjande. Ein
                    Kveld ho saag Enok gaa aat Løo med eit Reip, kvakk ho so ho laut i Seng. Serina
                    og Smaagjentune vart sende etter aat Løo; Vesle-Paulus krabba graatande uppi
                    Sengi til Mor si, rædd av di dei andre var rædde ... Anna kjende at dette stod
                    ho kje lenger i. Det vart sent Bod til han Gunnar; han fekk rive seg laus og
                    koma no.
    </p>
    <p>
     Sundagen etter kom han. Enok vart som glad med det same; «nei e'
                    de' ke han Dunnalmann», klissa han, liksom han skulde røde til eit
                    Barn.
    </p>
    <p>
     Gunnar vart forfæld daa han saag Far sin. Uvaska og uraka, med det vaate Haare
                    klint inn til Hovude, umvrìdin i Andlìte, blaa og bleik, reint
                    naadæmd, Augo raudsprengde, stive og store, – saag han soleis ut at Son
                    hans knapt kunde kjenne han att.
    </p>
    <p>
     Enok stirde paa Gunnar, myrkna; lika kje Guten. Byklædd og fin; strak og kaut;
                    Bymannsfaktir;
     <pb n="335"/>
     smal, bleik, Skjegg under Nosi; jau det skulde vera
                    noko og setja paa ein Gard. Juks; berre Juks ...
    </p>
    <p>
     «Kjem du for godt no?» braadde han i; han stana paa Golve midt
                    framfor Son sin.
    </p>
    <p>
     Denne raudna. «Eg kann kje koma laus fyrr det lid lenger utpaa»,
                    svara han.
    </p>
    <p>
     Anna sukka, der ho laag i den store Umhengssengi utmødd og klar. Enok smikka med
                    Fingrane; «det er Viljen; det er Viljen ...» So sette han paa
                    Døri.
    </p>
    <p>
     «Du maa fylgja han og snakka vel med han», bad Anna; «du ser
                    korleis det er.»
    </p>
    <p>
     Gunnar gjekk; fann Far sin i Kjerrehuse. Der stod Enok og smikka og grein yvi
                    alle dei gilde Arbeidsgreidom, han hadde kaupt; no laag dei der og gjorde Narr
                    av han. «Kva vil du med oss, du Kalvehovud, som ikkje kann brùka
                    oss?»
    </p>
    <p>
     «Hm», kremta Gunnar.
    </p>
    <p>
     Enok snudde seg; fór med ein Gong beint paa han: «Du skal kje gaa
                    med Skjegg under Nasane, Gunnar! Det er Djevelens Væsen, Djevelens Væsen,
                    Djevelens Væsen – smikk ... smikk ... det er gali nok at Far din gjeng
                    til Helvite.»
    </p>
    <p>
     «Korleis er det du snakkar, Far?»
    </p>
    <p>
     Like innpaa Son sin, kvæsande hardt og villt, heldt Enok fram:
    </p>
    <p>
     <pb n="336"/>
     «Og so skal du kje dansa. Veit du kva? daa eg var ung, vilde
                    eg au læra aa dansa; men eg kunde kje. Bad so smaatt til Gud; men nei. So bad eg
                    til Fenden. 'Du, Fenden, kann kje du læra meg aa dansa?' –
                    daa lærde eg litegrand. Men no tek Fenden Løni. Du skal kje dansa, Gunnar! lova
                    meg det.»
    </p>
    <p>
     Gunnar var bleik; han sagde Ja, men visste knapt av det. Verre Ting hadde han paa
                    Samvite sitt ...
    </p>
    <p>
     «Ser du at Gud hev forlati meg, Gunnar? Ser du det? ser du det? Alle kann
                    sjaa det. Men naar du kjem heim, skal eg klara meg like godt. Du skal faa Garden
                    med ein Gong; og er det nokon du vil gifta deg med, so berre gift deg. Ein skal
                    gifta seg; for elles fær den ureine Aand Magti. Hev du vore standhaftig mot den
                    ureine Aand, Gunnar?»
    </p>
    <p>
     «Ja –.» Guten vart svært raud.
    </p>
    <p>
     «– – Du tykkjer vel eg ser rar ut? he?» – Tett
                    inn i Andlite paa Son sin kviskra og kvæste han: «det er Fenden. Det er
                    Fenden. Denne Angesten for Bryste, ser du. Angesten; he? den hev kje du kjent.
                    Is; Natt; Is og Natt; langt inn i Sjæli.»
    </p>
    <p>
     «Far, du maa – –»
    </p>
    <p>
     «Hyss. No skal eg segja deg noko. Djevelen er etter meg; han vil eg skal
                    gjera Ende paa meg. Kvar Dag, kvar Kveld ...»
    </p>
    <p>
     <pb n="337"/>
     «Det ... gjer du kje, Far! Det – aa, det gjer du kje.
                    Der skal Viljekraft til det; og det hev du visst ikkje.»
    </p>
    <p>
     Enok grét. «Det er det eg au trøystar meg med. Eg kann kje; eg kann
                    kje. Eg hev kje Kraft» ...
    </p>
    <p>
     – Stakkars Far.
    </p>
    <p>
     Jau her saag ut. Og han Far som hadde haldi seg so trutt til Gud; hjelpte det kje
                    meir aa halde seg til Gud? – Og eg, som – –; Gunnar kjende
                    seg raadlaus. Gjeng det no gali med meg og ... – «Det er vel ein,
                    som vil hjelpa deg», sagde han raudnande.
    </p>
    <p>
     «Dersom du kunde faa meg til aa tru at der ikkje er nokon Gud!»
                    kviskra Enok. «Lensmannen trur kje paa Gud, og han hev det godt; Doktoren
                    trur kje paa Gud, og han er feit som ei Ku; Fantane trur kje heller paa Gud;
                    – aa nei, den som hadde det so godt som Fantane.»
    </p>
    <p>
     «Er det kje best me gjeng inn no, Far; her er kaldt ...»
    </p>
    <p>
     «Men du maa lova at du vil koma heim», bad Enok. «Du maa
                    koma heim og passa paa Far din. Eg tor kje gaa her aaleine; kvar Gong eg ser eit
                    Tog eller eit Reip ...»
    </p>
    <p>
     <pb n="338"/>
     «Kom no, Far.» Gunnar tok Far sin i Armen og drog han
                    halvt med Magt innetter aat Stogo.
    </p>
    <p>
     «Han er sterk likevel», murra Enok; han fylgde viljelaus som eit
                    Barn. Sutrande lagde han til: «ja naar eg hadde din sterke Arm til aa
                    stydja meg!» –
    </p>
   </div>
   <div type="chapter">
    <head type="main">
     XXX.
    </head>
    <p>
     Med laakt Samvit fór Gunnar til Byn att.
    </p>
    <p>
     Det vart verre no. Han hadde aldri trutt, at det stod so gali til heime.
    </p>
    <p>
     Men kva skulde han gjera? Kva i F–Pokkers Skinn og Bein skulde han gjera?
                    Det vart kje betre, um
     <emph>
      han
     </emph>
     kom heim no.
    </p>
    <p>
     Denne H–stygge Slarvegjenta, som han hadde vasa med i seinare Tid ...
                    Tosken han var; hadde han berre haldi paa med dei andre; men no sat han der. Han
                    hadde freista med baade godt og vondt; hadde endaa bòdi henne Pengar; for
                    ingin kunde vìta kven som var Far til den Ungen; ho hadde no visst tri
                    ... Men um ho tenkte at ho skulde bli Gardkjering, eller um det kunde vera sant
                    at ho paa sin Maate heldt av han, – der var inga Raad med henne. Ho vilde
                    gjera Eiden sin paa at ho ikkje hadde havt med andre aa gjera i den Tidi, sagde
                    ho; og Ungen skulde kje ljuge seg Far til ... F–anken aa koma uppi slikt
                    Uføre!
    </p>
    <p>
     <pb n="340"/>
     Det fanst daa berre ein Utveg: Amerika. Det vart gali heime; fælt
                    gali vart det, no daa han Far var slik ... Mor skulde han endaa faa til aa taka
                    det med Vìt; men han Far –. Men naar han ikkje kunde; naar han
                    ikkje kunde? Og neigu um det vart likare naar han kom heim med ein Lausunge
                    ...
    </p>
    <p>
     Eller med slik ei Fyrkje til Kjering – aa jau!
    </p>
    <p>
     Det vart verre, vart det. Han Far fekk greide det. Gunnar skulde skrive so vent
                    og rimelegt, lova aa koma heim um eit Par Aar ... Han drap seg sgu ikkje. Folk,
                    som gjekk og rødde um det gjorde det aldri.
    </p>
    <p>
     Det var berre eit Paafynster av han Far, at han so plent vilde ha han heim. Den
                    Kjærleiken stakk nok ikkje djupt. Det var berre noko han fann paa. Sjuke Folk
                    fann paa so mykje. Gunnar hadde daa ikkje fyrr merkt noko til, at det skulde
                    vera so heitt med Kjærleiken.
    </p>
    <p>
     Nei; han fekk fara. Tala med Gjenta endaa ein Gong; men hjelpte kje det, –
                    so var der kje onnor Raad. Og so kom han daa endeleg ut i Verdi au, som han so
                    lengi hadde drøymt um. –
    </p>
    <p>
     – – Ein Dag kom han Helge heim fraa Byn med eit Brev til henne
                    Anna. Gunnar var farin til Amerika.
    </p>
    <p>
     <pb n="341"/>
     «Høyrer de noko gali um meg, maa de kje tru det», stod
                    der tilslutt. «Men um det er Lygn aldri so mykje, so heng det ein
                    Mistanke ved ein likevel. Eg kjem att um nokre Aar naar det er gløymt; og daa
                    skal eg forklara dykk det betre.»
    </p>
    <p>
     Anna vart liggjande.
    </p>
    <p>
     Det verste vart mest aa faa segja det til han Enok. Og segja det laut ein; elles
                    fekk han vita det andre Stadir. I si Naud raadførde ho seg med han Torkjell; dei
                    vart samde um ein lempeleg Maate aa segja det paa, og Torkjell lova aa bera det
                    fram. –
    </p>
    <p>
     Dei skulde aat Torvmyri Morgonen etter; daa fortalde Torkjell det.
    </p>
    <p>
     «Det er sant», sagde han; «eg høvde han Helge der aust i
                    Gaarkveld, og han hadde Helsing med fraa han Gunnar, at dé maatte kje
                    verta vonde paa han; men han hadde havt slik brennande Hug til aa sjaa seg um i
                    Verdi, fyrr han kom heim for godt. Og so laga det seg so vel at han vann nokre
                    Pengar i Lottrie; og no vert han burte ei Tid, til dess han tykkjer han hev lært
                    nok. Han hev store Tankar, han Gunnar; ein Dag kann du gjerne faa sjaa han paa
                    Storthinge!»
    </p>
    <p>
     Enok stirde. Kor han vilde av? –
    </p>
    <p>
     Aa, noko kvar Stad, sagde Torkjell. «Han hev alltid havt slik Hug til aa
                    sjaa seg um;
     <pb n="342"/>
     han vilde nok fysst burt aa sjaa paa nokre forunderleg
                    gilde Maskingreidur dei hev funni paa i Amerika» –
    </p>
    <p>
     «Amerika! – berre han daa kjem heim att.»
    </p>
    <p>
     «Du kann daa vita han kjem att. Heh! ein Gard som Haave finn han kje paa
                    Gata nokonstad!»
    </p>
    <p>
     «Men at han ikkje nemnde noko um dette daa han var heime?»
    </p>
    <p>
     «Han var kje viss med seg sjølv endaa; og so vilde han kje gjera dykk
                    urolege.»
    </p>
    <p>
     Enok forstod det ikkje. Torkjell rødde og rødde og tok det lett. Med ein Gong
                    snudde Enok og gjekk heimatt. Torkjell etter.
    </p>
    <p>
     Enok beitte den brune Merri for Karjolen; vilde til Byn. Han hadde vorti so
                    uppskaka. Laut hava Greide paa dette.
    </p>
    <p>
     «Ja no maa du kje tru paa alt det Folkesnakke du kann faa høyra
                    der», lempa han Torkjell; «du veit det vil alltid verta ymist Drøs
                    um slike Ungdomar, som finn paa noko sjølv» ... –
    </p>
    <p>
     – Meir og meir uroleg køyrde Enok av Garde. Han sprengde mest Brunka paa
                    den Ferdi.
    </p>
    <p>
     Den fysste han raaka i Byn, var Student Olsen. Denne kom stram og strak og helsa
                    og «kondolera». Han var full og tala fint.
    </p>
    <p>
     «Ja, der var en vild Natur i den Guten;
     <pb n="343"/>
     det saa jeg alt
                    dengang. Og naar en saadan Fole slippes ud paa Vidaatten ...
    </p>
    <p>
     «Du skal tilgive ham, min Ven Enok. Han faldt for en større Magt end hans;
                    han faldt for den Magt vi alle falder for; han faldt for en Kvinde.»
    </p>
    <p>
     Enok skvatt upp; spurde; vilde hava Greide; men Olsen var i Preikelage sitt.
    </p>
    <p>
     «Du taler om Forløsningen; Jehoschua eller Josva, Jesus som du kalder ham,
                    har beseiret Djevelen, Verden og saa videre. Men han glemte ét, min Ven;
                    han glemte ét.
    </p>
    <p>
     «I Kvindens Blik og Smil lurer endnu den gamle Slange. Og endnu bestandig
                    gjenlyder Syndefaldshistorien i de klassiske Ord: og Kvinden gav ham, og han
                    aad.»
    </p>
    <p>
     «Er det noko Kvinnfolk, som –»
    </p>
    <p>
     «Selveste Kong David faldt for en Kvinde, nemlig den skjønne Batseba, som
                    med koket Beregning badede sig saaledes, at den gamle Synder kunde se det fra
                    sit Tag. Og hvorfor gaar jeg, Ole Christian Olsen, omkring her som et Nar for
                    Bauerne og en Rørdrum i Ørkenen; – mon ikke for de djævelske Femininers
                    Skyld, baade de i Vika og hende udenfor Vika, som jeg traf en Dag i Ungdommens
                    Vaar paa hint historiske Punkt, hvor Dyden ender og Drammensveien begynder? Saa
                    skal du da heller ikke forundre dig over din Søn, Enok.
     <pb n="344"/>
     Thi der
                    staar skrevet: Kvinden er et Rovdyr af Reptiliernes Ætt, men Manden en Tullebuk
                    af Saueslægten. Adjø, Enok! Tag det som en Mand!»
    </p>
    <p>
     Han svinga stolteleg avstad ut Landvegen. –
    </p>
    <p>
     – Daa Enok Dagen etter køyrde heimyvi att, visste han alt. Men
                    skỳna det ikkje.
    </p>
    <p>
     Det hadde vorti so stilt um han. Og slik ei Susing og Tumling. Hovude glødde som
                    ei Kolmile. For Augo saag han heile Tidi ein svart Flekk.
    </p>
    <p>
     Folk som tala til han kunde kje skỳna at han ikkje svara. Dei fleste
                    kjende kje Mannen. Han maatte vera full. –
    </p>
    <p>
     – Anna laag heime utmødd av Svevnløyse og Sut; mest uroleg var ho for han
                    Enok. Daa ho seint paa Kvelden høyrde Karjolen utanfor Glasi, vart ho heiltupp
                    glad. I same Stundi sovna ho.
    </p>
    <p>
     Serina hadde stelt Mat til Far sin og gjekk aat Kammerse. Torkjell sette inn
                    Hesten og fylgde Enok inn. Han totte han tok det baade rolegt og vitugt. Var nok
                    litt still og rar. Men ein kunde kje vente han skulde vera glad heller.
    </p>
    <p>
     «Det er kje noko aa ta seg Tæring av dette, Enok. Guten kjem att. Det var
                    verre um du hadde misst han.» – «Aa ja.» –
                    «Og no fær du snart Brev fraa han, so du fær vita
     <pb n="345"/>
     koss det
                    gjeng.» – «Ja.» – «Ja so fær du ha
                    Godnatt daa og sova vel.» – «Ja–a.»
                    –
    </p>
    <p>
     Enok sette seg i Benken ved Vindauga; her var so varmt. Tikk–tikk;
                    tikk–tikk ...
    </p>
    <p>
     – – Um han tok Øksi og slagta deim; so vart det kje so mange Munnar
                    aa føde. – Reise til Amerika. Det var mange, som reiste til Amerika.
                    – – Var det kje einkvar som hadde sagt, at han Gunnar hadde fengi
                    Lausunge?
    </p>
    <p>
     Her var so stilt. – Han skulde ha vori ein annan Stad no, men kunde kje
                    hugse –. – Tikk–tikk, tikk–tikk ... Øksi. –
                    Det var igaar det. Det var igaar det.
    </p>
    <p>
     – Tidi gjekk. Enok sat der.
    </p>
    <p>
     Han var so heit; det stod som ein Strjukebolt gjenom Heilen hans. Han vilde ut.
                    Men kom han utanfor Døri so var det einkvar som vilde taka paa han. Der høyrde
                    han deim. Dei rødde; dei var sinna. Ikkje ut; ikkje ut.
    </p>
    <p>
     Men han lika kje dei tvo graae Mennane, som var komne inn her. Kva vilde dei?
                    – gjekk og tusla og tasla med slike stille, vare Kattestìg. Tett
                    inntil han. Nappa etter han; – nappa. Tuslande og graae. Og stirde paa
                    han. Kjende dei han? – slike tome rædde Augo. Der var komin ein uppi
                    Benken. Inni Kroken; ovanfor der han sat. Det var ein leid ein, det; sat og
                    lurde og glodde. Lurde og glodde; tenkte paa vondt. Stygge Augo; kalde, rædde.
     <pb n="346"/>
     Glodde. Kva tenkte han paa? – og liksom dei skulde
                    kjenne han ...
    </p>
    <p>
     Utrygt her. Stilt, stilt reiste Enok seg av Benken. Lurde seg framum Borde; so
                    Stìg for Stìg nedetter mot Døri. Dei nappa etter han; nappa etter
                    han, men rømde, naar han saag kvast paa deim. Hyss. Stilt lét han upp
                    Døri. Smaug ut; lét att.
    </p>
    <p>
     Stiltra seg ut i Kjøken. So ut Bakdøri. Daa den var att, tottest han vera trygg.
                    «No sit dei der. No sit dei der; hæh, hæh –.»
    </p>
    <p>
     Men der var graae Mennar her au. Han sprang attum Kjerrehusveggen og gøymde seg.
                    Stod og kikka; jau, der kom dei. Fleire og fleire. Stille og lette som Skuggar.
                    Han tok Foten fat. Yvi Gjerde; ned gjenom Vest-Ækra. Lenger og lenger ut; heilt
                    til Aarvollen. Men endaa fylgde dei.
    </p>
    <p>
     Fleire og fleire. Ein heil Flokk rædde graae Tuslingar. Naar han stana, so stod
                    dei; naar han gjekk, gjekk dei. Han lika kje denne Luringi. Kva vilde dei han?
                    – sette til Sprangs. Ned gjenom Marki; heilt ned aat Aai, fylgde Aakanten
                    nedyvi og nedyvi. Kvar Gong han saag att-ende, var dei komne nærare. Styggety.
                    Og fleire og fleire vart dei; ein heil Ring av graae Mennar. Dei vilde
                    kringsetja han. Han sprang og sprang.
    </p>
    <p>
     Eit stort Vatn stansa han. Og no kom dei
     <pb n="347"/>
     fraa alle Leidir; hit etter
                    Strendane; hit ifraa Heiane. Og dei kom nærare og nærare. Tett inntil 'n.
                    Og nappa, nappa. Han fikta og sparka. Med ein Gong saag han ein fælt høg ein som
                    hadde Horn.
    </p>
    <p>
     Augo sveiv rundt i Hausen hans; ein stygg Laat braut seg fram som fraa eit
                    innklemt Bryst; han gjorde eit unaturleg høgt Hopp – beint ut i
                    Vatne.
    </p>
    <p>
     Eit svært, tungt Plask. Tvo, tri sterke Baaredrag slog inn mot Strandsteinane med
                    sukkande Skvaling. Han kom kje uppatt meir. Evja maatte hava sogi 'n i
                    seg. –
    </p>
    <p>
     – Sunnanvinden strauk yvi Vatne med sin linde Sus. Og det sutla og skvala,
                    koseleg og smaatt; sutla, skvala ... sutla, skvala ...
    </p>
   </div>
  </body>
 </text>
</TEI>