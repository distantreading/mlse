<?xml version="1.0" encoding="UTF-8"?><!--<!DOCTYPE TEI PUBLIC "-// NSL Norge //EN" "http://www.bokselskap.no/tekstkoding/NSL_tei_xinclude.dtd">-->
    <?xml-model href="../../Schemas/eltec-1.rng" type="application/xml" 
            schematypens="http://relaxng.org/ns/structure/1.0"?>
    <?xml-model href="../../Schemas/eltec-1.rng" type="application/xml" 
            schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="NOR0003" xml:lang="nn">
 <teiHeader>
  <fileDesc>
   <titleStmt>
    <title>
     Juvikingar ELTeC-utgaven
    </title>
    <author ref="https://viaf.org/viaf/66543636 https://www.wikidata.org/wiki/Q19376632">Duun, Olav  (1876-1939)</author>
    <respStmt>
     <resp>
      ELTeC encoding
     </resp>
     <name>
      Michael Preminger
     </name>
    </respStmt>
   </titleStmt>
   <extent>
    <measure unit="words">
     141891
    </measure>
    <measure unit="pages">
     216
    </measure>
   </extent>
   <publicationStmt>
<publisher ref="https://distant-reading.net">COST Action "Distant Reading for European Literary History" (CA16204)</publisher>
<distributor ref="https://zenodo.org/communities/eltec/">Zenodo.org</distributor><date when="2021-04-09"/>
<availability><licence target="https://creativecommons.org/licenses/by/4.0/"/></availability>
<ref type="doi" target="https://doi.org/10.5281/zenodo.3462435">ELTeC</ref>
<ref type="doi" target="https://doi.org/10.5281/zenodo.4662444">ELTeC release 1.1.0</ref>
<ref type="doi" target="https://doi.org/10.5281/zenodo.">ELTeC-$textLang</ref>
<ref type="doi" target="https://doi.org/10.5281/zenodo.">ELTeC-$textLang release </ref>
</publicationStmt>
   <sourceDesc><bibl type="digitalSource">
    <ref target="https://www.bokselskap.no/boker/juvikingar/tittelside">
      Teksten i bokselskap.no f&amp;#x00F8;lger 1. utgave, 1918 (Kristiania, Olaf Norlis forlag)
     </ref>
       <author>
        O. Duun
       </author>
       <title>
      Juvikingar 
       </title>
       <pubPlace>
        Kristiania
       </pubPlace>
       <publisher>
        Olaf Norlis forlag
       </publisher>
       <date>
        1918
       </date>
      </bibl></sourceDesc>
  </fileDesc>
  <encodingDesc n="eltec-1">
   <p/>
  </encodingDesc>
  <profileDesc xmlns:e="http://distantreading.net/eltec/ns">
   <langUsage>
    <language ident="nb" usage="100"/>
   </langUsage>
   <textDesc>
    <e:authorGender key="M"/>
    <e:size key="long"/>
    <reprintCount xmlns="http://distantreading.net/eltec/ns" key="high"/>
    <e:timeSlot key="T4"/>
   </textDesc>
  </profileDesc>
  <revisionDesc>
<change when="2021-04-09">Converted by checkUp script for new release</change><change when="2020-11-15">Checked by checkup
                script</change><change when="2020-11-13">ran oldCheckUp to update</change>
   <change when="2016-08-09">
    Lagt inn ISBN.
   </change>
   <change when="2016-07-08">
    Ført inn korrekturrettelser. Entiteter,
                kodekontroll og validering.
   </change>
   <change when="2016-01-08">ENW 
    XML-koding. Klar for
                korrektur.
   </change>
  </revisionDesc>
 </teiHeader>
 <text type="novel" xml:id="Duun_Juvikingar_tekst_xml_text">
  <body>
   <div type="chapter">
    <head type="main">
     
      Frå gammalt av.
     
    </head>
    <p>
     <pb n="5"/>
     Den første juvikingen dei veit å fortele om, var kommen
                    sunnant, ifrå Sparbun eller Stoe eller kor det no var. Han heitte
                    Per.
    </p>
    <p>
     Han hadde vore gift, vart det sagt, og havt gar og grunn, og mor si hadde han med
                    seg. Kva som hadde jaga han ut, det visste Vårherre. Han bygsla seg ein
                    plass under Lines. – Ein dagen kom Lines'n og krevde han etter
                    meir pliktarbeid enn dei var forlikte om. Per såg berre på han.
                    Kom gjorde han ikkje. Utpå kvelden hinka gamle mora hans oppover til
                    garen, vilde råke matmora sjøl. Veit du kva dem forteler borti
                    garane? sa ho. Dei seier det, at rakkjin min skal ha gullbane ditt, –
                    forlate meg synda seier dei så ja. På Lines hadde dei berre ei
                    dotter. Dagen etter kom Lines'n og sa dem ut; han var grov i måle
                    åt dem. Per vart med han oppetter, og i bjørkeholte straks
                    nedanfor garen tok han på husbonden sin, han knegjekk han og han
                    saumfór han så det var ei synd. Lines'n tagde og tok med,
                    han var ikkje kleinare kar; han drog seg heim med blodvegen etter seg, Dei hadde
                    eit herm etter Per
     <pb n="6"/>
     frå den gongen: «Æg tok
                    borti'om urliti; æg va ikkj god-te anna.» Lines'n
                    skikka kona si ned med bud, at ho Mærit kunde han få, når
                    det stod til som det gjorde. Per sa nei takk, han skulde ikkje ha. Mærit
                    sjøl var nedover, og kom gråtande att; men Per skipa skrape sitt i
                    båten og rodde. Han var ingen husmanns-larv, vilde dei vita det!
    </p>
    <p>
     Han slo seg ned i Juvika. Det hadde vore ein husmannsplass der ifrå
                    gammalt, og den kjøpte han til eigandes rom av Ommunstrand-mannen,
                    på det vise at han sette opp ny stue til han, hogg tømmere og drog
                    det fram eine vinteren, og tømra den andre. Dei sa det mann for mann
                    bygda bortgjenom, at dei hadde ikkje set folk arbeide før. I Juvika kom
                    det og opp nye hus, og jorda folka seg til litt medkvart, av seg sjøl
                    liksom.
    </p>
    <p>
     Juvika ligg ytterst ute i fjorden, men ho ligg lognt til, imot aust og unna have
                    og vere. Det var ingen som hadde vorte vâr det før, at ho
                    låg der, og langt mindre at ho låg slik.
    </p>
    <p>
     Ein vakker dag kom Mærit dit med guten, og ho vart verande. Du lyt vel
                    slå deg for da, skal han ha sagt, du får ta romme etter ho mor, ho
                    sturta her i fjor. Det hadde ingen hørt – når vart ho
                        førd
     
     da? –
                    Førd? Nei ho ligg nedi bakken her. Bedre jord å ligge i er her
                    vandt om. – Gifta seg gjorde dei ikkje, men han og Mærit levde
                    lenge og vel og fekk mange born.
     <pb n="7"/>
     Ingen gjekk dem for nær, og
                    aldri la dei seg innpå nokon heller.
    </p>
    <p>
     Eldste sonen tok garen, men elles veit dei lite om han. Dei var heime alle
                    gutane, og rudde opp Juvika heilt frå haugane og ned til
                    sjøen.
    </p>
    <p>
     Ein av dei næste juvikingane heitte Anders. Dei heitte Per og Anders der
                    mann om mann nedetter. Han vart heitande Bjønn-Anders. Bjønnen tok
                    til og regjorde så, aust i Mofjella. Anders kom ditt med bila si,
                    forteler dei, og sette til skogs. Det var i svartaste haustmørkre, og han
                    la seg mo åleine attmed åte, – det var enda kua til ei
                    plasskjerring, bjønnen hadde slege henne i myra. To nætter
                    låg han der og bia. Tredje dagen kom han til bygds med bjønnhuda
                    over aksla, og sea heitte han Bjønn-Anders. Dei vilde vita korles det
                    gjekk, – for Anders var ein godslig ein å snakke til. Jau, sa
                    Anders, og tok seg på tak: «Han kom, og så slo æg
                    ihjel 'n.» Det vart ingen småting å få ta i
                    bjønnøksa hans, når han sette henne ifrå seg i
                    våbenhuse ved kirka. Dei var elles så sjeldsynte ved kirka,
                    juvikingane; det var eit visst ord i bygda, at gudsord og finngann beit ikkje
                    på dem.
    </p>
    <p>
     Sonen til Bjønn-Anders heitte Stor-Per. Om han er det fortalt, at ein
                    dagen han var i skogen, kjørte Ommundstrand-mannen seg ned på
                    Finnstad-vatne. Per kjente det på seg og sprang dit. Han drog opp
                    både mann og hest. For det fekk han dotra hans, og så mykje mark
                    og
     <pb n="8"/>
     skog som han berre vilde gå seg ut; og juvikingane vilde
                    helst ha mykje. Dei fortake det elles på kvar sitt vis.
                    Ommundstrand-mannen fortalte det slik: «Det der va eit tak, Per. Vil du
                    ha dotra mi, hell vil du ikkj?» Per lo når han hørte det:
                    «A nei, æg mått' no døyp 'om
                    både ein og to gong',før'n baka mjukt åt
                    mæg.» Elles trudde folk det dei helst vilde: at Per hadde
                    kjørt både hest og mann i hole; han var ingen juviking elles.
                    – Men kor som er: juvikingane vart eit anna folk etter den dagen. Det
                    vart halde slikt eit storbryllop at det var vondt om dem som ikkje vart med; for
                    Ommundstrand-folke var skyld med dei likaste ættene på båe
                    sider fjorden; og nye hus var det i Juvika, og fullt opp av alle slag, der var
                    ei matmagt og ei velmagt som bad folk stane; det spurtes om herligheita
                    både vidt og breit.
    </p>
    <p>
     Og det spurtes etter juvikingane same kor dei fór. Dei var mange, og dei
                    var kjempekarar mest alle saman. Dei heldt i hop som klungerkjerre. Staute karar
                    å sjå til, men kor det no kom seg: dei vart mykje godt
                    gåande ugifte, omframt den eldste, og han fór gjerne på
                    lengda etter den han skulde ha. Helst tok han henne med magt og hard framferd;
                    det gjekk mange segner om det.
    </p>
    <p>
     Blå-Per var ein av dei siste av gammalkarane. Han seglde heilt sør
                    til Trondheims-kantane etter kjerringemne. Ho skulde vera av stort folk, og med
                    godom hadde han knapt fått henne.
     <pb n="9"/>
     Han var mest den einaste av
                    dem som dreiv sjøen noko større; han seglde lande til endes, og
                    handel og slikt fór han òg med. Han var ikkje den eldste, det var
                    vel det. Men så døde broren, og Per fekk garen. Da vart han knipen
                    og blå av seg, rettelig ein Blå-Per; han vart full og rik
                    etterkvart. Om han forteler dei, at han stal både sildgarn og sild
                    på fjorden, han tok det som flaut, vart det sagt, men på landjorda
                    var han så ærlig som mann kunde bli. Da han vart gammal, tok han
                    til og gar-fór frammed fjorden: Han bar heim det han hadde stole. Det
                    vart ikkje fred å få – i nauste, sa han; og ditt skal vera
                    ditt og ikkje mitt. Han vart ikkje halden for mindre mann etter den dag. For det
                    var ingen som trudde han var mørkrædd; det var visst ikkje i
                    nauste at ufreden var. Og tjuvbøra er tung, når ein skal bera ho
                    attende. Javisst spøkte det i Juvika som andre stader, det var ikkje for
                    trivelig å vera tenarar der alltid; men han Per og dei andre karane dei
                    lest aldri som dei merka nokon ting; det var eit kaldt folk.
    </p>
    <p>
     Sonen hans heitte Anders. Han fór meir stilt enn juvik-karane pla gjera.
                    Han var likså gammal da han tok til, syntes folk, som faren da han
                    slutta. Men det var ein mild og klok mann, og tunghendt i arbeide. Han gjekk opp
                    merka millom Ommundstranda og Juvika, og sette opp valdskift – gar,
                    så han eigna til seg heile halvøya tvert over og heilt ut, og
                    sette ned ei
     <pb n="10"/>
     fjøld med husmenner. Brørne sine
                    løyste han ut med store pengar, og dei fór ut til andre
                    bygder.
    </p>
    <p>
     Anders hadde berre ein son, og han heitte Per Anders. Det var den
                    sprækaste karen av dem alle, og ein villstyring med han var ung. Det var
                    han som tråssa finngann. Det fór ein gannfinn i garane, som heitte
                    Nils Fykom. Folk var so rædd han, dei gav han det likaste dei visste. Han
                    var innom i Juvika ein dagen, og der fekk han alt han tagg om, og meir til. Da
                    han skulde gå, tok han i hop hendene og velsigna både folk og fe,
                    fjøse og bure og heim og hamn. Per Anders stod og flirte. – Kann
                    du ganne? sa han. Finnen vilde komma seg ut, men Per Anders steig i vegen: Kann
                    du ganne, spør eg, ditt finnhelvet? Du skal svara når eg
                    spør. He? Mora bad han både kjære og søte at han
                    skulde halde fred, og tenarane drog seg unna, dei var både bleike og
                    veike, for det skulde mindre til enn som så til han Nils Fykom før
                    han gjorde ei ulukke på ein, dei kjente både ein og fleire som han
                    hadde sprengt på flekken å kalle. – Du er ein ung mann, sa
                    finnen blidt, men hugs-på ho er gammal ho som temmer. – No skal du
                    ganne på meg, minders kjem du ikkje herifrå med helsa! Sett
                    beinsøtta på meg, så eg styp! ta håre tå hue
                    på meg, som du gjorde med Bjørlandskona – vil du lystre!
                    Fram med gannposen din! og Per Anders reiv sekken ifrå finnen og
                    tømte han. Dei snudde seg vekk alle mann; det fór kalde
                    strålar igjenom
     <pb n="11"/>
     dem. Faren i huse stod still og fortenkt som
                    han pla gjera, liksom det skilde ikkje han. Så tok Per Anders og bar ut
                    både finnen og sekken hans, rista han som et plag ut i vinden. Men all
                    maten hans tok han og gjekk med vest i plassane, for der var det støtt
                    einkvan som svalt. – Da steig finnkallen opp på ein stor stein og
                    las bannskap og illt etter Per Anders, så det brann blått ikring
                    han. Håre reiste seg iskaldt på hovudet åt ein:
                    Føtene skulde krøkast i hop under Per Anders, kjøte skulde
                    rotne av beina på han, krøtera skulde sturte før dei
                    skikkelig var tilkomne – tretten dags dag skulde garen brenne –
                    a-i, a-i-a-i oh! Per Anders klappa seg bak, og gjekk. Plasskjerringane vart
                    glade for maten, og Per Anders levde som han hadde gjordt. Det beit ikkje gann
                    på han.
    </p>
    <p>
     Per Anders møtte opp på dansen i bygda, same når det var, og
                    langt utanom, og da vart det liv i stua. Det var støtt slik moro med han,
                    enda han var noko frammand for dem, han fann på så mangt slag. Men
                    ein fekk agte seg: det var ikkje langt etter juling.
    </p>
    <p>
     Kona si henta han langt ovant lande. Han forsåg seg på ei gjente
                    på marknaden, og dagen etter var han med henne heim og fortalte han vilde
                    ha henne. Far hennar slo i borde til han, for det var ein av dei største
                    kaksane der i bygda. Det hendar ikkje! sa han. Ja, men eg skulde så
                    nødvendig ha havt henne, sa Per Anders. – Du? Din lusbonde utant
                    sjøkanten!
     <pb n="12"/>
     Tenker du å fôre dotra mi med
                    sursild?– Eg skulde så nødvendig ha havt henne. Og sei meg
                    no ein ting: vil du ha peng eller juling? Per Anders slo pengeboka i borde,
                    så dei hoppa alle som inne var, – det stod ei mjølkebunke
                    på borde, og mjølkespruten stod heilt oppunder lofte. Slik hadde
                    ingen slege i borde der i huse før, og ikkje med slik ei pengebok heller.
                    – «Så val du komma da, Ane,» sa han, og ho puska
                    på seg og kom. Men enda var ikkje juvikingen fornøgd. Sei meg, sa
                    han: let du dotra di gå som ein tiggar ifrå heimen? Nei, det var
                    no elles ikkje meininga, mannen hadde tenkt seg om, og leide ut to gilde kyr, og
                    la fram både sølvty og anna arvegods. Ja ha, sa Per Anders, og no
                    kan du ta og leie inn kyrne dine att, og gjømme skrape ditt, eg har meir
                    enn nok heime. Og no tek du eit kristelig avskil med dotra di, du må
                    pinade agte deg så eg ikkje tek og vanlagar kroppen din! Slik fortalte
                    dei det gjekk for seg. Det vart ikkje så han reiste den dagen, og ikkje
                    dagen etter heller; det vart slik stas med værsonen at det var store
                    ting. Mannen gjekk og snakka om det all sin dag: Nei, han Per Anders, han som er
                    gift med ho Ane vår, han har peng han. Nei, det borde her, det
                    står mest ikkje sjøl; han kakka i det, han som er gift med ho Ane,
                    det var nok. Gar? sa han. Å nei, han er liten den her, imot Juvika, der
                    ho Ane vart gift.
    </p>
    <p>
     Per Anders slo seg til ro etter den ferda.
     <pb n="13"/>
     Han sette opp nye hus i
                    Juvika, – maken hadde ingen set: stu-lon med to høgder og med
                    kjøken og anna rart, stallbygning for seg og fjøs for seg. Dei sa
                    Ane vilde ha han til å rive ned Gammel-stu med det same, men der stoppa
                    han. Skulde det brenne eingong, så meiner eg ho vart bra å finne,
                    sa han. – Etterpå saug han seg på jorda, han braut opp
                    siste snippen av rydningslande, og veita ut kvar ei dæld som var blaut.
                    Han tok liksom for seg garen og gjorde han ferdig.
    </p>
    <p>
     «Dem får det tålig, dem som ette mæg kjem,» sa
                    han. Elles sa han ikkje stort. Han hadde tre sønner: Anders og Jens og
                    Per, og tre døtre: Ane og Åsel og Beret. Anders døde
                    ung.
    </p>
   </div>
   <div type="chapter">
    <head type="main">
     
      Løssi Langnatt.
     
    </head>
    <milestone unit="uchapter"/>
     <p><label>
      I.
     </label></p>
     <p>
      <pb n="14"/>
      Lei skjønna ikkje dette, kvinnfolka: kva det var med
                        kallen i dag? Han trødde ut og inn i dørene, og bort på
                        haugen i einingen; han glømte å bera inn ved til dem, og
                        glømte å grine for at dei ikkje tørka han skikkelig,
                        her var reint husfred å kalle. Dei heldt auga med han både
                        når han kom og når han gjekk, – for kanskje han visste
                        eitkvart likevel? Det vart så det tyngde i huse etter kvart.
     </p>
     <p>
      Det var det, at i går hadde dei lurt han til gagns, dei hadde snudd
                        seg som dei vilde attom ryggen på han; han hadde vore i skogen all
                        dagen, og dei hadde vore ute og gått. Det var slik med den tingen:
                        Ein dagen her kom kona frå Ommundstranda settande hit og fortalte at
                        dei hadde set brandsyn over Juvik-garen, dei hadde vore oppe midnattes tid
                        og set etter ei ku, og da brann det klåre logen over haugane, beint
                        opp frå Juvika; dei vart så rædde dei seig mest ihop,
                        men så vekte dei mannen og så la dei på sprang
                        hitetter, med kvar si vassbøtte. Men da dei kom opp i kleiva og
                        såg
      <pb n="15"/>
      hitover, så låg Juvik-garen der i
                        svartaste nattens fred, husa låg der midt i måneskine og
                        visste ikkje orde av varme. Nei, og da skjønna dei det med ein gong:
                        Det hadde vore
      brandsyn
      ! Slikt såg ein over
                        Håberg, straks føre varmen var laus der, men der vart det no
                        berre smia og eine bure som brann opp, når det bar til, for dei var
                        ute i tide der, med sendingar både til «kjørkj og
                        ålmoss», som dei kalla det for gammalt. Og over
                        Skarsvågen, før det brann der, og over Vanvika og mangstads
                        elles: og der dei ikkje gav seg meir om det, der brann det. Dei hadde liksom
                        set det nokon kvar: I svartaste haustnatta, i månegule vinternatta
                        – allting var audt og daudt, og midt over ulukkesgaren ein stor
                        levande loge til himmels, det nivskaste ein kunde sjå. –
                        Så var det at Ommundstrand-kona måtte hit og få i ho
                        Ane på tomanns-hand, for han Per Anders vilde ho ikkje ut for; han
                        var namngjeten for vantrua si, han, og gjorde aldri anna enn beit etter det
                        som hadde
      hendt
      . – Så hadde dei vore i
                        veg i går, kvinnfolka, vest i plassane med kvar-si bra korg, dei
                        hadde bore vekk mat så det var store ting, og brennheldige hadde dei
                        vore, kallen
      var
      i skogen han, og gutane med; dei
                        hadde elles fare som dei skulde ha stole både korgja og kroppen,
                        skoglendes og beinveges og i eitt rend. Men han Per Anders var ein fuling;
                        han trudde ikkje på nokon ting, men allting visste han; han hadde det
                        med det.
     </p>
     <p>
      <pb n="16"/>
      Det var no elles tysing til ho Ane dette, tykte tausene, gu var
                        det så, for ho var så blå av seg at det var grovt,
                        aldri at ho såg seg råd til ein matbete åt ein fattig
                        ein, ein laut vera glad ein fekk føda si der i garen den som til
                        hørte.
     </p>
     <p>
      Ane Juvika var ei lita tunn kone i 70-åra; ein liten spiss nase og eit
                        par vaktande auga inni tørklæe, stort meir såg ein
                        ikkje av henne; ho var litt blåfrosi av seg, så tausene meinte
                        både det og eitkvart anna, når dei sa ho tok til og vart
                        så blå og spurte om ho fraus. Nedreleppa skaut ho gjerne litt
                        fram: dei måtte ikkje tru ho hadde git ifrå seg all magta i
                        garen enno.
      Ho
      lest ikkje som ho ansa på
                        kallen i dag. Det gjorde sonekona, ho Valborg. Ho var liksom den som kjente
                        han Per Anders best i det siste, og hadde mest
      med
      han. Dei fortalte det var han som hadde henta henne til gars.
     </p>
     <p>
      Valborg var berre ung enno, imillom 20 og 30, ho var stor og sterk, med eit
                        breit, freknut andlet, rødlig i håre, og elles kvit i hy og
                        hold; ho var litt tung i snuen, og fåmælt, men ein kunde
                        sjå ho visste med seg sjøl, at her skulde ho vera.
     </p>
     <p>
      Han veit det, sa ho til Beret, best dei stod bortmed grua; han hadde just
                        vore inn ein snur.
     </p>
     <p>
      Beret var yngste barne i huse, og ho var heime og ugift enno. Ho såg
                        forskræmt på Valborg; ho var tunn som mora, og bleik og
      <pb n="17"/>
      blodlaus og lite glad, det var ikkje stort
      om
      henne. – Ja, berre han ikkje veit det, sa ho.
     </p>
     <p>
      Og Per Anders han visste det. Han hadde hørt i røra på
                        det, ein dagen han snakka med ein mann austant stranda, og i dag hadde han
                        vore på bure; han var som kråka, kom det for han, han kunde
                        tele til tre. Men det var ikkje det der som plaga han i dag. Det var
                        gutungane. Dei skulde så endelig ro etter ved nordpå
                        Skavstranda; og dei hadde set det rodde ein båt utover føre
                        dem, ventelig ein vedtjuv bortant andre sida fjorden. Så det var
                        eitkvart fark dei fór med. – Gutungane var dei to
                        sønnene hans; dei var opp i tredveåra båe to.
     </p>
     <p>
      Han stod berrhua utpå haugen i vestavindsstormen, håre var
                        langt og kvitt og lufsa opp og ned i vinden, den eine droga etter den andre
                        rennte imot han, men han stod som han var røta i berge, stor og
                        akselbrei, litt framlutt av åra; han prøvde å
                        sjå etter båt nordetter med lande, men auga var ikkje stort
                        til lenger, det var berre så vidt han hadde gangsyna. Auga var det
                        første som slo feil i Juvik-ætta, dei var for lysblåe
                        av seg; elles var dei fullføre karar opp i 80-90-åra. Han
                        retta på seg og gjekk inn. Anlete var mest ungt enno, rødlett
                        og snauraka, og kvitt i holde som på ei unggjente; slik hadde dei
                        vore mest alle mann her i garen; og det røde vart blått
                        når dei låg på likstrå. Nasen var liten men
                        kvass, og kvasse var auga med, dei prøvde å sjå tvert
                        framgjenom alt som kom i vegen.
     </p>
     <p>
      <pb n="18"/>
      Det var straks føre jul, men det var
                            lé-vêr
      
      no, for brygging og bakster, som dei sa, og no
                        skulde dei til, kvinnfolka, om det var ei veke for tidlig aldri så
                        mykje. Dei fekk slutte med det gamle røle no, litt medkvart, for no
                        skreiv dei 1800-tale for lenge sea.
     </p>
     <p>
      Han gjekk inn i kjøkene. Juvika var einaste garen på lang lei
                        som hadde kjøken, det var ein storveges ting å ha, det var som
                        på sjølve prestgaren, og Per Anders gjekk gjerne dit.
     </p>
     <p>
      No fekk dei gjera seg ein tur, sa han overlydt til kvinnfolka. Dei såg
                        på han alle i hop, ifrå kvar sitt arbeide. Jau, dei fek det;
                        vest i plassane ein vending; med urlite grand i posen til dem. Kom og bli
                        med på bure Ane, sa han; og du òg, Valborg. Det gjekk auga
                        imillom dem, men dei la stilt ifrå seg arbeide sitt og kom. –
                        For her er mat meir enn nok, let han, sjå' her, her heng det
                        30 småfé-lemmer under åsane; og ein 5–6 digre
                        skinker; og fullt med brød og allslags gudslån.
     </p>
     <p>
      Ane kremta inni tørklæe, og Valborg vart kokande raud. For der
                        var ikkje 30 no lenger. Han sa dem for kva dei skulde ta: det, og det,
                        å, mykje meir enda! her går! og her – og her! legg ned,
                        kjerring, både i korgja og i laupen. Og dei måtte legge ned,
                        av all den gode maten, som hadde minka så ålvorlig før,
                        den som Ane aldri rørte ved utan ho sukka. Dette var noko med det
                        tyngste ho hadde gjort,
      <pb n="19"/>
      og husbonden stod over henne og lo
                        innvendig, så ho torde ikkje sjå opp eingong.
     </p>
     <p>
      Anders, eldste gutungen til Valborg, kom stubbande på bure. Han stod
                        litt og såg på, og så sette han i: No igjen? Og
                        så igår òg! Og kvar ein dag! Korleis går det no
                        med maten din, farmor? Dei lest ikkje som dei hørte han; Per Anders
                        slett ikkje.
     </p>
     <p>
      I veg måtte dei, Ane og Valborg og ei av tausene, kallen var med dem
                        eit langt stykke på veg. Og dei gjekk og dei bar, så syndelig,
                        over haug og myr, ein kunde ha gråte visst ein ikkje måtte le.
                        Valborg ho lo.
     </p>
     <p>
      Per Anders lo han òg, da han gjekk heimover. Han retta seg så
                        bein han kunde.
     </p>
     <p>
      Slik skulde dei ha det, kvinnfolka. For ovtruiske det var dei, og utrue var
                        dei, og banke dem nytta aldri det slag, dei var som gjeita slik. Per Anders
                        tykte han hadde stått i denne striden all sin dag. Inga-ovtru! sa han
                        gjerne; ikkje noko tøv åt meg; vi er da vaksne folk. Det hadde
                        vore liksom han sømte imot straumen; det hadde vore liksom han stod i
                        fossen. Men han stod da bein lel. Det var ingen som vart for det
                        spøkte i Juvika no lenger. – Å, det var godt at folk
                        skrubba av seg busta likevel, på sjæla, sa han med seg
                        sjøl. Gutungane – noko
      til
      var dei
                        ikkje, men dei fór da ikkje og trudde både på laust og
                        liggande; dei var emna til karmenner i den vegen.
     </p>
     <p>
      Per Anders trong å vita dette, slik som han
      <pb n="20"/>
      trong å
                        vita seg rein på kroppen. For i det stykke var han òg litt
                        bortanfor anna folk: han fór og lauga seg om sommaren, og var i
                        badstua om vinteren. Han bles etter dem, nokon kvar: dei var kvinnfolk, dei
                        var rædd vatne!
     </p>
     <p>
      Men gutungane ja, han fekk sannelig sjå etter dem: kva dei fann
                        på.
     </p>
     <p>
      Jau, var det ikkje det han skjønna, at dei fór og jaga
                        på vedtjuven. Slikt hadde dei moro av. Det var ein kall og ein
                        gutunge i ein båt, og båten var lasta med stokkved, tykte han
                        sjå; og gutungane heldt etter og ropte, no hørte han det,
                        – kallkroken må lenger og lenger unna land, dei plagar han ut
                        i stormen og båra så han held på og skal gaa full.
                        Gutane truar og ler.
     </p>
     <p>
      Per Anders ropar så det rønn i haugane. Dei hører det,
                        men dei lystrar ikkje straks. – «Vi dokk
                        læss-høyr!» syng han ut. Da dreg dei seg endelig til
                        lands.
     </p>
     <p>
      Da dei lendar, står han i fjøra og tek imot dem. Han
                        står og tier med dei dreg båten frampå. – Enn
                        å fara slik da, seier han. Som hunden, reint. No får det vera
                        slutt med det i Juvika.
     </p>
     <p>
      «He!» flirer Jens, den eldste av dem: «ein
                        vedtjyv!»
     </p>
     <p>
      «Æg ska hålede gi dæg vedtjyv æg!»
                        og gamlingen høgg han i hårtenna og lingsar han innetter
                        steinvorren. Og han murrar med seg sjøl, at enn om dei no naska seg
                        ein vedpinne
      <pb n="21"/>
      slik straks føre jul?
      Han
      skulde snakke med tjuven, han!
     </p>
     <p>
      Jens var ein stor og lang ein høljar til kar, høgre enn faren,
                        og akselbrei, men noko tynnare; han hadde eit bleikt andlet og ein kald
                        flir; han var ikkje stort lik dei andre av Juvik-folke. Han såg ut
                        mest som han ikkje visste kva han skulde gjera med dette her –
                        tålte han slikt av nokon? Han var 30 år, og vel så det,
                        og desutan så var han den mannen, at slo han ikkje først
                        så slo han straks etter. Men han gav seg i larkinga opp ifrå
                        sjøen.
     </p>
     <p>
      Gamlingen snur seg hardt til Per, den andre sonen: «
      Du
      mått da vel bruk vett lel, din fåni. Du som hi
                        fått vett?»
     </p>
     <p>
      Per tok til og lempa opp vedpinnane dei kom med. Det var tørgadd for
                        det meste, til julved, og sjølve julkubben, ein stor diger
                        feitfuru-stok. Per svara aldri, når faren var over han. Han var den
                        som likna faren mest; men han såg litt veikare ut, både i
                        åsyna og elles; han såg opp som snarast, og auga var milde og
                        rolige.
     </p>
     <p>
      Per Anders stod og såg på han ei stund, og så gjekk han
                        oppover. – Berre gap og skøy, murra han, hadde vore så
                        all sin dag med desse gutungane. Det var så bakvendt det dei fann
                        på. Det stod ingen gust av det, det var berre smådevel og
                        fattiglus. Anders … hadde han fått leva, det hadde vorte mann
                        det.
     </p>
     <p>
      Per og Anders ja, slik hadde det gått mann og mann nedgjenom tida. Men
                        så vart det
      <pb n="22"/>
      Per Anders, og dermed var det gjort …
                        tanken stod blank og berr imot kallen, best han gjekk. Ja ja, men han Per
                        kunde det kanskje bli folk tå. Han hadde no skaffa han ei bra
                        kjerring; ho Valborg var ei som var å halde seg til.
     </p>
     <p>
      Per Anders var innom og fekk i seg dugurden, han venta ikkje dei andre i dag,
                        det fekk vera som det kunde med bordskikken; han skulde bort. Kor han
                        skulde? He! han måtte over fjorden ein vending. Han
                        helgaklædde seg, han tok på seg den blå dyffelskofta
                        si, og svart sidbukse, han batt eit stort, mangléta ullbinn kring
                        halsen, og sette på seg ei ny sauskinns-huve med raudt fôr i;
                        han hadde reidd henne sjøl, og han gjekk henne over og kjente
                        på kor eiande mjuk ho var.
     </p>
     <p>
      Per spurte nedi fjøra, kor han tenkte seg. Han skuva ut båten
                        før han svara. «Ut og ro,» sa han. Og så la han
                        til, hardt: «Æg val sjå kor det vart tå han dokk
                        forjaga.» Han rodde sin veg.
     </p>
     <p>
      Per smilte etter han. For når faren var på det føre,
                        så var det aldri meir å snakke om. Da han kom opp i garen, og
                        hørte at kvinnfolka var sendt på bygda, blistra han urlite
                        grand, og Jens såg opp og lo: Der har du det!
     </p>
     <p>
      Det hadde vorte meir og meir til det, at Per Anders vilde ha allting
                        på sitt vis. Rettno bli'n for tungvint, sa Jens, vi
                        ber'n ikkje lenger, snart. Per såg berre på han, mest
                        som han ikkje hørte. – Men kvinnfolk, forlate meg synda,
      <pb n="23"/>
      hæ, hæ, hæ! Jens slo seg pa låre og
                        lo. Per drog på smilen og tenkte.
     </p>
     <p>
      Jens tok børsa og strauk på skogen. Det gjorde han støtt
                        når faren var vekk. Per gav seg til og kjørte opp veden.
     </p>
     <p>
      Det var stor skilnad på dei to brørne, i eitt og alt. Jens
                        farka og slarka og gav seg lite om arbeide, og skulde han gjera noko,
                        så gjorde han det på spreng. Det hadde elles sete i
                        Juvikingane all tida, men dei hadde støtt arbeidd seg
      fram
      . Per tok det tålig, men han var flittig
                        som mauren; han var altfor flittig, tykte faren; han visste ikkje kvifor han
                        tykte slik.
     </p>
    
    <milestone unit="uchapter"/>
     <p><label>
      II.
     </label></p>
     <p>
      Det var grovt med sjø alt da Per Anders var mefjords, og nedmed andre
                        lande vart han reint nask. Per Anders tok vegen beinast til
                        Håbergplassane, og der fann han vedtjuven. Syndaren tenkte heller
                        ikkje på å negte, for Per Anders kom på han just som
                        han heldt på og bar opp farmen. Han vart langlet og mjo i knea, og
                        kona som var med og bar, slepte strangen og vart blå
                        ståande.
     </p>
     <p>
      «Guds fre!» helsa Per Anders.
     </p>
     <p>
      Dei svelgde meir enn dei svara. – Han vart stormen, sa Per Anders.
                        Kona vann seg først til, og ho la seg frami som det stod om live: Ja,
                        det var mest så han vart stormen ja, han var
      <pb n="24"/>
      såpass til ver no om dagen, at, og krigs-tider og ufredstider, og
                        svartår og nødår å kalle både på
                        sjø og land, ja det var sant. Ho trudde visst ho kunde snakke han
                        bort i ein blå røyk.
     </p>
     <p>
      Per Anders banka vatne utor skinnhuva si: Nei, det var berre det han vilde
                        varsku dem om, at kom dei oftare borti Juvikmarka, så råkte
                        dei
      han
      . Kunde dei så komma i hug det? Ja, for
                        så kunde det vera det same for denne her gongen. Men mitt skal vera
                        mitt og ikkje ditt, og stulder er stulder det, og tjuv er tjuv; om ein er
                        aldri så trøng.
     </p>
     <p>
      Per Anders retta seg bein og gjekk, og dei kom stilt etter han heilt op til
                        lee.
     </p>
     <p>
      «Enn å sjå så flat ut,» murra han inni
                        seg. «He! Kom bortover ein godvérs-dag da, for fanken!»
                        – han snudde seg brått til mannen, så han skvatt.
                        «Så ska du
      få
      ved.»
     </p>
     <p>
      Dei tok til og velsigna han, og han rømte så kvast han kunde.
                        Han tok vegen opp til sjølve Håberg. «Tvi, tvi!»
                        sa han, runda ryggen og seig på. Jau, det
      var
      så det: uår og svartår rundt omkring, og ufreds tider.
                        Og folk dei var folk; dei vart forfælte straks.
     </p>
     <p>
      Der tok han til og såg i Håberghusa. Stua voks fram unna
                        haugen, det nytta liksom ikkje å stå og gjømme seg
                        lenger, om ein var aldri så låg og svartgrå, for her
                        kom han. Men at ho var så lita å sjå til da. Dette
                        skulde fara med og vera storgars-hus. Lang og låg som ei gammal
                        mær; og pipa stor og stygg på take, liksom ulukka
      <pb n="25"/>
      sat der og reid; ho braut heile huse salrygga, – det fekk kjenne
                        han som reid!
     </p>
     <p>
      Ja. Men den gongen han gifta ho Ane, eldste dotter si, hit, da tykte han det
                        var eit maurvelt; og ho med. Javisst var Håberg største garen
                        der ikring, og velstand, det feila ikkje det. Men der stod stua og skjemdest
                        når han kom, som ei anna fattigmanns-stue; ho kunde ikkje negte for
                        det, at det var litt av og til med heile stelle der i garn. Hadde så
                        vore lenge; og no var det to år sea mannen døde.
     </p>
     <p>
      Juvikgaren kom så uventande fram for han, med han gjekk her, han synte
                        seg så stort og bert: stua var høg og brei, og vindauga
                        såg blankt ut i vére, dei ottast ikkje for noko, dei kraup
                        ikkje for nokon ein; og kvitmåla karmar og kvitmåla
                        dør. Her var det eitt glas, og det var blindt, det var både
                        brunt og grønt – der innom sat ein trygt, den som rædd
                        var!
     </p>
     <p>
      Per Anders stogga i farten, og retta på seg:
     </p>
     <p>
      Ja, rædde, det var just tingen det. Sat og kraup i hop attom kvar si
                        blindrute og lya etter skrømt og ufreskje straks det var avdaga. Og
                        rædd eit nytt hus, ei ny kvitmåla dør; sat og vakta
                        på han som våga seg til: om ikkje månen datt i hovude
                        på han. Men så hjartans forhipne på å komma
                        etter lel; ingen torde vera først, og ingen torde vera sist. Slik var
                        sauene. Slik var kvinnfolka. Ja.
     </p>
     <p>
      Per Anders heldt trufast ved det som var gammal skikk. Han la seg attanfor
                        dei andre mang
      <pb n="26"/>
      ein god gong. Men rett som det var så
                        rykte det og saug i han, at no klemte han i veg og gjorde det
      slik
      ; så fekk dei eitkvart å ha illt i
                        seg for.
     </p>
     <p>
      Men det var ho Ane han skulde råke i dag. Han hadde tenkt mykje
                        på henne i det siste. Ho var så klok med ho var heime, ho
                        hadde vore vaksi all sin dag; ho fortente det gjekk henne vel. Det var lenge
                        sea han såg henne no. Han fløta på gonga, seig hardt i
                        veg: det var grovt så lenge sea sist han snakka med henne.
     </p>
     <p>
      Det var lite lyst inne på Håberg, og for han som kom utantil,
                        var det gråe kvelden; han såg mest berre grua, der
                        glørne låg og dorma under storgryta. Innan dørstokken
                        var det berre jordgolv, reine dya, tykte han; og golvstubbane var gisne og
                        svarte som stallgolve heime i Juvika.
      Der
      var det
                        sletthøvla golv frå vegg til vegg, og lyst som dagen inne, og
                        i kjøkene med, som i glupaste prestegaren; det var anna slag det!
     </p>
     <p>
      Ane vart litt
      med
      seg, da ho såg kven det var;
                        men ein kunde ikkje merke ho vart glad. Ho bad han leite ifrå
                        døra, ho flytta fram ein stol til han, og han sat der og snakka litt
                        hit og dit. Men auga hennar sat som på sylar, syntes han, og fingrane
                        var så reint opprådde. Best som han sat, lo han og kasta
                        nakken attover, slik han hadde for vane:
     </p>
     <p>
      «Hi her vøri dåli varsel føri mæg,
                        kanskji? Låg det to stikkå i kors utfor døra i
                        mårest, he? Det ska du sjå! Heller va det kråka og ikkj
                        sjura som spådd mæg te gårs?»
     </p>
     <p>
      <pb n="27"/>
      Ane kom liksom fram utor tørklæe, han såg
                        så vel kor illt ho vart med seg. Hm. Og i jøssu namn kor lik
                        ho heldt på og vart mor si. – Ein skulde ikkje agte på
                        slikt, sa ho. Berre ovtru.
     </p>
     <p>
      Hm. Blåbleik og langnasa, og nasedrope og full greie; gjømte
                        seg inni tørklæe og gjekk og tukla og tøla. Han visste
                        det så vel her han sat: Oppe tidlig, og oppe seint, og fekk aldri
                        nokon ting utor fingrane; her lugta det næringssorg og
                        smågnag. Slik var det med ho Ane, no.
     </p>
     <p>
      Praten gjekk. Gong for gong kom ho innpå grannane. Det var kleint
                        folk; den gjorde det, og den det, dei var ikkje verande i lag med. Per
                        Anders lea seg unna det, kremta hardare og hardare: grannane dei hyra vel,
                        for seg, hm! bra folk. Men heime i Juvika der brygga dei og slakta dei, og
                        stussa til jul, for sju segl og ein vind. Og slik tok dei det heile
                        åre: Dei var dugelig med folk, og kilte pa så det stod etter,
                        så pusta dei på og tenkte seg om, og så kjørte
                        dei på att. Så det var frisk luft i garen. Dei hadde vore
                        på Nærøy-marknaen med næver og bork i somar, og
                        med
      smør
      ! Sauen hadde dei knapa av med, etter
                        kvart – slik skulde ho og gjera: legge ut meir av
                        kropp-slåtten til kuhamn, og så kyrne vårbære:
                        så vart det smør å sele, og så vart det
                        handpeng. Kvifor hadde ho berre ein gutunge til dreng?
     </p>
     <p>
      Ane smått sautra og let ille: Drengen ho hadde her, han var så
                        urimelig; sistpå vilde han ha 4 speisidaler åre, og enda
                        støvlar og buksety
      <pb n="28"/>
      og det eine verre enn det andre. Nei,
                        før han fekk eit par støvlar attåt om åre,
                        før fekk han fara; og fór gjorde han.
     </p>
     <p>
      Gæli, gæli, mumla Per Anders. Dei skulde
      drive
      litegrand; dei skulde røre i blode. Rå til
                        børenskap du, og send han på fiskja svartaste vinteren; det er
                        ikkje rart, men det dreg da
      inn
      . Og til slutt slo han
                        det fast, med enden av knivskafte imot bordplata, – for han var alt
                        ved borde da: «Det er bra nok det, å spara og spara, og slik
                        bortett vegjen. Men: den som ikkj ét sæg mett, han sleikji
                        sæg ikkj mett; huspå det, Ane!»
     </p>
     <p>
      Maten var ikkje verst. Ja, det var no ingen Juvik-mat, men for det så.
                        Men han likte seg kleint her. Ein sat som ein var nedlæst i
                        kjellaren. Likevel åt han med ein liten smil oppunder auga: var ho
                        blå, sa skulde ho ikkje bera fram godmat til han; han var huga
                        på å eta henne forderva.
     </p>
     <p>
      Ho tok til og tala på grannane att. Da reiste han seg og gjekk. Han
                        fekk til å sjå heim.
     </p>
     <p>
      Ho vart med han utom veggen. Der spurte han korles det vart med arven her?
                        Når ho var barnlaus?
     </p>
     <p>
      Barnlaus? sa ho, da det hadde vore litt. Hn! ho var no ikkje så
                        barnlaus.
     </p>
     <p>
      Dødfødt barn er inge barn, meinte han på å seie,
                        men så let han det like snart vera usagt.
     </p>
     <p>
      «Det levd no da det kom-te!» sa ho, og no var ho hardare i
                        måle.
     </p>
     <p>
      <pb n="29"/>
      «Nei veit æg?» Han vart opp i under. For det
                        hadde dei sagt, alle som vita det skulde, at barne var
                        dødfødt; det kom til straks etter at faren døde.
     </p>
     <p>
      «Dem kan lyg med dem vil: Æg hord no det va liv ti
                        det!»
     </p>
     <p>
      Han vart ståande og sjå på henne. Hadde han lagt for
                        tung ei bør på henne, den gongen han skikka henne hit? Det
                        ranns for han, så det mest tok pusten ifrå han, kor lita og
                        heimlaus ei veikje det var som flytta ifrå Juvika den gongen. Og no
                        heldt ho til inni tørklæe der og var vill frammand for
                        han.
     </p>
     <p>
      «Ja, det sei æg det!» heldt ho fram. «Og det ska
                        æg gjern gjera min saligheds
      ei
      på!
                        – Å nei, san, dem ska no ikkj få jaga mæg som ei
                        hondbikj ifrå gåren hell!»
     </p>
     <p>
      Det vart ikkje så han sa noko. Han gav seg til å gå. Ho
                        kom og vart med han nedover, for no hadde ho komme slik i gang, ho kunde
                        ikkje tverstane.
     </p>
     <p>
      Ho sa som ho hadde sagt, lét ho: at ho skulde gjera eiden sin
                        på at barne var i live, og at det skreik; og da fekk dei vel gi seg!
                        Des meir ho tenkte på det, des vissare vart ho.
     </p>
     <p>
      Per Anders sukka ein totre gonger, og lea på hovude, det hørtes
                        som han mumla nei, nei! med seg sjøl. Så retta han seg bein
                        til henne:
     </p>
     <p>
      «Eitt eno det å gjera ei. Eitt anna e det å
                        bara'n med sæg!» Han var mest kvit i andlete.
     </p>
     <p>
      Ane gjekk litt. Så kom det stilt og kaldt:
     </p>
     <p>
      <pb n="30"/>
      «Før dem ska få meg ifrå gåren
                        – –. For æg e ikkj mørkrædd, det veit du,
                        far!»
     </p>
     <p>
      «No ti du still. Det e så mykji du veit, det!»
     </p>
     <p>
      Ho gjorde det. Og han gjekk så fort, at det var nauvt ho vart med han.
                        Vinden piska i syne på dem, og kvasse snøkorn snerde og
                        brennte frammed kinnbeina. Først nedpå korsvegen, der
                        Nessavegen tek av, stana han. – Ho fekk leva så vel da. Og
                        så visste ho vel kor heim var, stod det om. Ho skulde sjå til
                        og drive seg meir, som sagt, så ho ikkje vart gåande og
                        tvitenke på det same all tida. Og så skulde ho helst late dem
                        få det som dei vilde ha det, dei som smålig og kleint folk
                        var. Han sa det tett inn i andlete på henne: «Nei for, kjem
                        ein i ska for å gjera rang ei – det e eit falig vanhaugg
      
      det. Det e
      respekterli
      ! Og
                        farvel, Ane, og takk for mæg.»
     </p>
     <p>
      Han hørte ikkje kva ho svara. Og så gjekk dei kvar sin veg.
     </p>
     <p>
      «Det e respekterli,» mumla han, og såg stivt fram i
                        vegen. Per Anders fór gjerne med eit og anna rart orde, som han heldt
                        for gammalt og kraftig. – Nei, mørkrædd var ho ikkje,
                        ho Ane; ho var hans barn i det. Men at det stod så gæli til
                        med henne, det hadde han ikkje trudd da han fór hitover. He, he!
     </p>
     <p>
      Han hadde gått seg sveitt, men enda fraus han. Han merka han heldt
                        på og gjekk den store kroken om Nesse, – ein val sjå
                        innom krambua
      <pb n="31"/>
      når ein
      er
      ute og
                        fér. Han var innom og kjøpte ei stor honk med Bergens-kringle,
                        og lommetørklæe sitt fullt med skånkavring; for han
                        hadde eit makelaust lommetørklæ. Han vart beden inn på
                        kantore og fekk stor skjenk av sjølseg-mannen, det hørte til
                        når Juvikingen var over fjorden; men elles gav han dem ingen ans i
                        dag, same kven det var.
     </p>
     <p>
      Plassfolke kom etter han ned til sjøen, vilde hjelpe han ut med
                        båten, men han kjørte han ut åleine midt framfor nasen
                        på dem. Men da han stod i båten og stakk ifrå land,
                        ropte han til dem:
     </p>
     <p>
      «Kom dokk no bortover sjursmess-dan ja, så kund det hend det
                        vart ein slagtar-batta.»
      
     </p>
     <p>
      Så sette han seg i årane.
     </p>
    
    <milestone unit="uchapter"/>
     <p><label>
      III.
     </label></p>
     <p>
      Nordvesten hadde auka på. Han er aldri så nask som når
                        han har fått laust snøkvistre, og no gjekk han med små
                        sure elingar og sprengte. Sjøen var hølen og stygg, og Per
                        Anders lura litt på han. Han burde kanskje halde båten
      på
      han, til han fekk livda av heimlande, for
                        Juviklande går langt ut og nord. Men han gjorde ikkje det, han let
                        han slenge sørover. Han fekk sjå sør i Vikan til ho
                        Åsel, no med det same han var ute og fór.
     </p>
     <p>
      Heile tida sea han kom ut på Håberg, hadde han havt Åsel
                        i tankane. Det var same nøda som da han fór heimafrå og
                        tenkte på Ane: det
      <pb n="32"/>
      var greinlig som ein svolt kom opp i
                        han og saug; som ei søtt som la seg for bringa. Han måtte
                        sjå henne. Ja, og her hadde han gotter til småkarane hennar.
                        For der var det barn. Vårherre visste kor mange dei var no.
     </p>
     <p>
      Åsel hadde gifta seg bort sjøl, til ein husmann å kalle;
                        han kjøpte romme no nyst her. Det kom litt dått på med
                        ho Åsel, ho vart nøydd til å gifte seg. Slikt var
                        storgale den tida, og i Juvika hadde det ikkje hendt før. Men Per
                        Anders sa ikkje større om det. «Kom dokk i hop da, for
                        'n Svartmeisk!» sa han berre. «Jaså ja»,
                        sa han til brurgommen, og gjekk han over; «det e dæg ho
                        Åsel villa ha. Ja, ho ska'-tok no ikkj bygda!» Ho
                        Åsel hadde vore ei gælspik all sin dag, berre flir og
                        kåtheit kor ho fór, men eit eiande godt barn, og ein kost i
                        arbeide. Mora vilde ikkje sjå henne meir, og faren hadde heller ikkje
                        trødd ut dørene deira.
     </p>
     <p>
      Stua i Vikan var ei husmanns-stue, det var ikkje ansles med det. Det var mest
                        ikkje auga i henne, det var ei ikonn-boso. Men god å vera i, visst.
                        Og slik var mannen, slik var han Mikkal sjøl: som ein ikonn. Ja, han
                        hadde da elles auga, runde, blanke ikonn-auga, slik stod han framfor ein,
                        som ikonnen på kvisten sin, nyfiken og lettliva, eit klokt lite dyr;
                        ikonn-tenner hadde han visst òg, berre han vilde fram med dem. Nei,
                        ho ska'-tok ikkje bygda ho Asel. – Men ein hardkjeft på
                        sjøen ja å jøss, gang utu ljøsi fer mæg!
                        Der vart dei for stutte, juvikingane,
      <pb n="33"/>
      og nokon kvar. Han hadde
                        havt som eit auga med han når han kom kryssande heim utor være
                        somtid – han vilde heller likne han med oteren. Tru han var heime i
                        dag?
     </p>
     <p>
      Det var han ikkje, han var på sildvåg. Åsel sat
                        åleine heime med borna og så værmora, – og ho
                        var gammal og til sengs. Åsel vart mest rædd med det same han
                        kom. Trøste meg, er det ho mor som er klein no? sa ho. Han hadde
                        knapt set Åsel ålvorsam før; det var utrulig med
                        ålvor i henne. Nei men, er du feig da, far, at du kjem og ser
                        åt oss? No kom smilen fram, kring auga og over alt andlete. Slik var
                        det ho var, den tida dei hadde henne heime. Augelokka la seg dubbelt av
                        berre skøy, og andlete det var rundt og godt som på barne,
                        berre godlåta heile veikjungen. Han hadde ikkje auga ifrå
                        henne, heile tida med han gjekk og sette seg og med han snakka ifrå
                        seg det som til skulde.
     </p>
     <p>
      «Nei dokk e no gullbostin dokk far, som kjem og sjer om oss! Det va
                        eit kast det! sa mann', han kom åt gudsrikje.»
     </p>
     <p>
      Og da kjente han kor ubergelig lenge det var sea ho flytta heimafrå.
                        Kor tomt det vart millom veggene etter henne; ho hadde flytta hit med
                        både låtten og live og heile seg.
     </p>
     <p>
      Ho kom og synte han ungane sine: ho hadde 4 av dem alt, på 4
                        år; – «det går etter alnakkan her i
                        huse,» sa ho. «Sjå på dem da – sjer du?
                        Inge husmanns-onga just.»
     </p>
     <p>
      <pb n="34"/>
      Han såg, han såg. Han såg kva ho meinte. Det
                        var juvikungar dette, kvite og raudlette, og blå og sterke i ausyna;
                        så nær som den mindste, det vart visst berre ikonn.
     </p>
     <p>
      Ho snakka og fortalte. Nei, det var inga sak å klare seg her, ho
                        farmor passa ungane, og ungane dei passa henne, og krøtera hadde dei
                        ikkje fleire enn passlig av, 2 mjølkande kjyr forutan oksen og
                        tombåsen. Og, sa ho stilt, – grannane var snilde. Stod det om,
                        så var det alltid ei hands hjelp ferdig, med første orde; ho
                        nemnte dem på namn for han. – Han vakna ved det, og sat og
                        lya. Han smilte, sistpå: slik var
      ho
      .
     </p>
     <p>
      Dei hadde det trivelig inne. Reint glas i vindauga, lyse vegger og drivkvit
                        mur; golv heile vegen, og jarnomn breiddmed gruva; og loft over heile stua;
                        og eit lite kammers for gammalbesta. Det var godt å sitte her. Han
                        løyste opp kringlehonka, og opna panken, herregud, det var da til dem
                        han hadde kjøpt det! Dei vart forfælte. Dei visste ikkje kva
                        ende dei skulde ta til ifrå.
     </p>
     <p>
      Åsel bar fram det ho hadde, det gjekk så kringt liksom ho var
                        rædd han skulde rømme ifrå henne, – og Juvik-mat
                        alt ihop! Det hadde stått her og venta på ein. Juvik-mat, det
                        hadde
      ho
      ; det hadde ho pint i hop. Han snudde seg til
                        gamla i kammerse: Når ein kunde gå så trygt midt i
                        armodsdommen, da var ein verd ein fekk bytte han ifrå seg att.
     </p>
     <p>
      <pb n="35"/>
      «Ja, gikta, nemn ikkj faliheita, ban!» Ho var for
                        gammal, ho hørte ille.
     </p>
     <p>
      Han sat og såg på Asel att. Ho sat og såg på han.
                        Så kika han utgjenom glase:
     </p>
     <p>
      Var her ikkje goveitr oppi fjelle?
     </p>
     <p>
      Jøsses, ho dreiv på all natta og rulla ned stein, såg
                        han ikkje steingaren her straks ovom husa? Dei lo båe, og den
                        låtten styrkte han meir enn maten. – Forresten, sa ho,
                        så er her eit nifst eit hol, med ufreskje og skrømt, det er
                        sant det, far. Men dei er snille, la ho til.
     </p>
     <p>
      «Men ho søster di, ho Ane, e ho raspanes gælin
                        ho?»
     </p>
     <p>
      «Ho?»
     </p>
     <p>
      «Ho vil gjera rang ei. På det at bane levd da det kom
                        te.»
     </p>
     <p>
      Asel gråna smått i senn. – «Nei, veit
                        æg?»
     </p>
     <p>
      Han sat og såg ned millom kneene sine. Han hadde trudd så fast
                        på ho Ane, sa han:
      ho
      følla ikkje i
                        myra. Ubergelig som ein kan halde av slik ein liten gjentunge, ein som aldri
                        ber seg for nokon ting; som skal klare alt i hop. Og no ligg ho der, stakars
                        kroken. Ikkje det slag att av henne, utan næringssorga og ein rang
                        eid. Han lea på hovude: Næringssorga er ei svart ei sorg; ho
                        ét ein levandes opp. Og kva ein skal gjera med slikt, mein du? han
                        såg opp.
     </p>
     <p>
      «Enn om a mor –» Hja mein du det? Ja, for resten. Og
                        – e urliti grand får vi no lit' på den ander
                        mann.» Han sat og såg ned att, han fór så langt
                        vekk ifrå
      <pb n="36"/>
      henne. – Det var vel slik, kanskje,
                        mumla han, både i Juvika og ein annan stad, at når ein ikkje
                        trudde på det eine, så trudde ein ikkje på nokon ting.
                        Trur ein ikkje på løgn og vas, – er ein ikkje
                        mørkrædd lenger, så fer ein lukt i veg og forsver seg
                        åt Svarten sjøl. Nei, ho Ane var ikkje mørkrædd,
                        ho var hans dotter slik. Men han såg opp i auga på
                        Åsel: det bli ikkje ho som yngjer opp Juvikslegta.
     </p>
     <p>
      «Ja, æg ska meir hell gjern reis bortet' og snakk med a;
                        æg ska vel få a vakjin!» Åsel smilte ung og
                        urædd: ho visste ho vart uthivd på Håberg, men ho
                        skulde no dit lel, let ho; ho måtte no vel komma ned på
                        føten' att.
     </p>
     <p>
      Ho vart med nedtil stranda, med heile ungeflokken etter seg, tok i
                        båten med han og sette ut. Gutungane song ohoi! attåt, og
                        sleit så dei vart blå. Per Anders pusta lenge, før han
                        fekk det til.
     </p>
     <p>
      «Du val sjå heim i jula, Asel. – Ho mor di, mein du? Va
                        det lekt. Ho venta dæg, ban.»
     </p>
     <p>
      At ho ikkje kunde ha vore med han og rodd, sa ho. Og i natt var det ho
                        Løssi Langnatt … «Det veit du! Ro? Pøtt san.
                        Æg e eit krøter te å ro, ska æg fortel
                        dæg. Og eit helvet med di, at æg bli alder klar!»
      
     </p>
     <p>
      Det same sa han med seg sjøl, da han låg uti nordvesten og
                        sleit. Snøkóve linda seg ikring han som tjukke fellar, det var
                        å stinte seg frå
      <pb n="37"/>
      odd til odd lande frammed, slik
                        at ein kunde ta borti det med årane. – Enno stod ho Asel og
                        såg etter han, kom det for han; ho lo når det glufsa innover
                        framskotten til han, men ho var rædd òg, såla. Det er
                        ikkje roandes vêr det her, sa ho.
     </p>
     <p>
      Sjødraugen, nemnte ho. Dei hadde
      hørt
      han borti fjorden her. Du kan da vetta det! sa han. Og ho lo med, så
                        lystig og urædd ho berre kunde – det var ho som skulde ha vore
                        i Juvika. Men i det same ropar det. Hau! seier det bortpå båra
                        breiddmed han, mest så det svarar i berge. Og enda ein gong, og enno
                        styggare. «Ein gong te, med hole e oppi!» seier Per Anders,
                        han ler forundra. «Ska vi kappro? For æg e eit
                        mærrakrøter te å ro.»
     </p>
     <p>
      Det vart svarte natta, og aldri nådde han Juvika. Han la til land,
                        låg og lurte på det, så hamla han attende, leita
                        innpå alle dei viker der var, i snøkove og blinda. Det var
                        frammandt land all stads. Og utpå fjorden ropar det gong for gong,
                        han måtte flire: det fekk vera kva det vilde, men det
      var
      der verkelig.
     </p>
     <p>
      Per Anders hadde aldri funne heim den natta, hadde det ikkje rive i
                        snøkaven med storm: og da var han ved nordre Heimerodden og hadde
                        Juvikvågen rett inn. No først merka han at han var utsliten og
                        gjenomfrosen, han sat og hoppa på tofta, og auga dei var ikkje til
                        noko meir. «Først vart æg no blind, og så mist
                        æg syna,» sa han, for å lette på seg og vera den
                        han var.
      <pb n="38"/>
      Og så snudde han seg utover fjorden: «Du
                        val ha godnatt, ja, og takk for folgje, – æg vil heim
                        æg.»
     </p>
     <p>
      Han kraup inn i nauste og la seg. Det stod i ein røyk ute att, og
                        berre skugghålka under; han kom ikkje lenger. Og i nauste var det bra
                        å ligge, innpå brygga dei kalla. Han la garn under seg, og tok
                        utferds-rya over seg, og segl og skinnklæa så han visste han
                        var berga. Så kunde dei da få vita det, gutungane, at han var
                        vaksen kar enno, og ikkje skuggrædd; om det var ho Løssi
                        Langnatt aldri så mykje.
     </p>
     <p>
      Det var ho Løssi Lagnatt. Ei natt som aldri tekk slutt. Da klagar kua
                        seg på båsen, og sauen med; og folk sit med harehjarte oppi
                        halsen, sit og hakkar tennene og bit i det: goveitra rullar stein oppi
                        fjelle, småkallane spring og trampar kring veggene, det slamrar og
                        det lét all stads; kven er det som vil gå på lemmen den
                        natta, eller åt nauste? – å, gang utu ljøsi fer
                        mæg! Dei herder ikkje høre på ei ulåt. Per
                        Anders retta seg godt, sa i Jesu namn, som han gjorde
      kvar
      kveld, og så sov han. Nei, ikkje det heller, beint,
                        men han var i dorminga.
     </p>
     <p>
      Da stomlar det ute i nauste. Det datt ned eitkvart, berre så det
                        skrall i veggene her han låg. Nauste og brygga stod vegg i vegg; der
                        var dør imillom, men ho var stengt, elles hadde han gått ut og
                        set etter. Da det leid om litt, luska det hund frammed veggen, med nasen i
                        jorda. Per Anders kjente etter om han hadde slirkniven på seg, og
                        så snudde han seg og
      <pb n="39"/>
      sovna ifrå skiten. I
                        sømnen hørte han det kom nokon opp frå sjøen,
                        reiv opp døra og stod still der, i mørkre. Vinden kom isande
                        inn, gjorde han blå vaken. «Orka du å stå,
                        så orka vel æg å liggji,» sa Per Anders, og han
                        låg. No let det visst att døra, her vart lognt att. Per Anders
                        breidde godt over seg, for han var frosten etter roren. Han sov ei god
                        stund.
     </p>
     <p>
      Men så stomlar det oppunder take, han set seg opp og hører
                        på det, med handa på kniven.
     </p>
     <p>
      «E det nokon!» ropar han. Da vart det drypstilt. Men så
                        tuslar det og går att, trør over åsane og
                        garnrærne, ein stor og tung ein kar. Per Anders spring opp, finn seg
                        ei år, og slær ho imot åsen så ho fyk i filler:
                        «Hald fre i nauste, det varsku æg dæg om! Din Tykji der
                        du e!»
     </p>
     <p>
      Da lo det oppi mørkre, urande stilt men djupt, liksom all natta lo. Og
                        no visste han det: Dette var han Svartmeisk sjøl; sjølve
                        Kallen. Per Anders var på veg til å gå ut, men det
                        kunde han heller ikkje få seg til, – her var da vel rom for
                        to? Dette var ein som
      var til
      ; det var verken draug
                        hell anna ovtru; den mannen var det inga skam å fire for. Han sette
                        seg. Han var ikkje lik seg lenger, han fraus så gudnådslig.
                        Han las fadervåre, – det vart han nøydd til, enda det
                        var stygt å trive til det no, det var som å bruke uverja
                        når ein bli for veik. – Forresten så var dei her, alle
                        gammalkarane frå Juvika, rundt ikring han. Så rædd var
                        han ikkje. Han breidde godt over seg, og lest som han sov.
     </p>
     <p>
      <pb n="40"/>
      Og natta gjekk. Eller: ho gjekk ikkje. Ho a seg for attmed ein,
                        ho skulde ikkje lenger.
     </p>
     <p>
      Han hørte kua på båsen, ho rauta og klaga seg:
                        «Lang natt! Lang natt!» Og sauen og gjeita dei remja med hue
                        under bogen: «Ho e lenger enn to!»
     </p>
    
    <milestone unit="uchapter"/>
     <p><label>
      IV.
     </label></p>
     <p>
      Oppi garen venta dei på kallen i sju lange og sju breie, og aldri han
                        kom.
     </p>
     <p>
      Dei vart litt dått med, kvinnfolka, da dei endelig kom seg heim
                        eingong, og hørte han var borte. He? sa Ane, – har'n
                        far din reist bort? Ja. Beret visste ikkje anna å seie om det. Ane
                        spurte gutane, og dei visste heller ikkje noko meir. Dei andre slepte det
                        utor tankane straks, – han kom vel heim att; men ho fekk det ikkje
                        ifrå seg.
     </p>
     <p>
      For han er no slik han Per Anders, gjekk ho og sa med seg sjøl. Aldri
                        at han seier eit halvdrege ord. Til meg da. Men når han sett av slik,
                        da likar han seg kleint.
     </p>
     <p>
      Etterkvart som det tok til og skymdest, kom den eine etter den andre og
                        slengte ifrå seg: Han vart lenge han far, meiner eg. Valhorg stana
                        framfor Per og kviskra og var rædd: Kor det bli tå'n
                        far din lel? Han må da vel komma snart? – Å,
      han
      leita vel til gars; det gjorde ho ikkje å
                        illveltast for.
     </p>
     <p>
      Dei sette seg til inne, alle saman, tendte lys og la på varmen.
                        Stormen gjekk i tunge
      <pb n="41"/>
      tak over huse, han tura som fossen oppi
                        muren, og snøen kviskra i eitt på glase, rædd og
                        forvilla. Dei brukte ikkje luke for vindauga i Juvika, det trongs ikkje det,
                        sa Per Anders.
     </p>
     <p>
      Somtid gjorde Jens seg ein sving ut, og somtid Per; Jens kom inn att med ein
                        liten kaldflir, Per kom i andre tankar, det var det og det han skulde ha
                        gjort. Petter, yngste gutungen til Per, sovna som han pla gjera, men Anders,
                        som var 6 år, heldt seg lenge utetter, han vart meir og meir
                        fåen og langøygd, men han gav seg ikkje: «Æg val
                        no bi på 'om farfar leil,» lét han,
                        «æg val no vetta hut.» Han sa det enda etter han hadde
                        somna. Mora tok og la han breiddmed broren borti senga. Ho og Per låg
                        inne i stua, og gammalfolke i kammerse.
     </p>
     <p>
      Ret som dei sat med arbeide sitt, lo Jens ein liten stubb, og såg
                        rundt på dem:
     </p>
     <p>
      Var det ikkje i natt dei hadde ho Løssi Langnatt?
     </p>
     <p>
      Dei såg ikkje blidt på han, nokon. Dei hadde just sete og komme
                        i hug det, og kva skulde det så vera til, å komma og fortele
                        dem det? Ane kremta, og heldt bundingen sin fram i lyse, ho såg
                        på Jens som snarast, og litt etter hørte dei ho sukka inni
                        tørklæe sitt. Etterpå vart det stilt i stua, dei
                        hørte kvelden drog vêre tett innpå veggen. Det stomla
                        borti uthusa. Røyken kvefta og slo ned i muren. Utom nova stod det
                        ein stega oppetter storbjørka, han riksa og remja opp og ned. Slik
                        hadde dei stått og saga imot
      <pb n="42"/>
      ein annan i lang tid, men
                        ingen hadde ansa på det før; det lo og let om seg av så
                        vondt eit hjarte.
     </p>
     <p>
      No reiste Per seg, retta litt på seg, Valborg stal seg til og
                        såg opp på han, og han gjeispa og sa at no gjekk han ut og tok
                        denne stegan, elles vart han ståande der og file all sin dag. Det var
                        så illt å høra på, han kjente det alt ned i
                        høverne, sa han, Det lettna utrulig i stua, da han sa det. Herregud,
                        stegan kunde gjerne stå, han. Jens såg opp og haldflirte: Det
                        er likast du tek han, Per.
     </p>
     <p>
      Ikkje lenge etter tendte han lykta, blistra ein totre styng og gjekk ut. Dei
                        trudde det var hestane han vilde sjå til, men han vart lenge ute.
     </p>
     <p>
      Med dei sit og undres på kor det vart av han, hører dei stig
                        utom gangdøra. Det kjem inn i gangen, det høres berre utydelig
                        i vindsøyen, og dei slær ikkje stort etter det, for det var
                        vel han Jens, kva han no fór med; – no går det
                        på lofte. Først ser Valborg opp, og så den eine etter
                        den andre, og Ane seier: Kjære, kor likt'n Per Anders det der
                        var. – Men det er no visst berre han Jens lel, seier ei. – Eg
                        hører ikkje det slag eg, sa Per. Men så reiser han seg og
                        går på lofte. Dei sit og får fuglehud over all sin
                        kropp; for han finn ingen på lofte, det veit dei kvar for seg. Han
                        kjem ned att i andre tankar, har glømt kva han gjekk etter, så
                        går han ut i kjøkene og drikk seg ein vass-skvett. Tull! seier
                        han; da han kjem inn.
     </p>
     <p>
      <pb n="43"/>
      Kvar og ein tok til med sitt att; for dei hadde det annt om, no i
                        førejuls-sjauen, det var jultråd og det var mangt anna dei
                        skulde ha til.
     </p>
     <p>
      Jens kjem inn og set ifrå seg lygta. Han er snøut og må
                        ut og banke av seg. Han far bli no verandes på den andre sida fjorden
                        i natt da, seier han lognt.
     </p>
     <p>
      Hm, ja, seier dei andre. Det gjorde så godt at ein sa noko no. Ingen
                        gjekk og la seg.
     </p>
     <p>
      I midnattsleite gjekk Per ut. No fekk
      han
      sjå
                        ned til sjøen ein vending. Men han såg mest ikkje handa
                        framfor seg, det var som ein gjekk beint imot veggen, – det var slik
                        ein diger kave. Heimover tok han sprange, for det var hundkaldt, og han var
                        snauklædd. Sistpå rennte han alt han vann. Da han kom inn,
                        gjekk kvinnfolka og la seg, ei om senn. Ane sist.
     </p>
     <p>
      «Sjå nedåt sjøen igjen, guta, fern-enn dokk legg
                        dokk,» bad ho. – «Ånei, for resten, det kan no
                        – »
     </p>
     <p>
      Jens og Per sat oppe lenge enno. Ingen skulde sitte oppe i natt, men derfor
                        skulde her just sittast. Ein sat no på sin eigen vågnad, sa
                        Per. Eller på sin eigen ende, murra Jens. Han tok fram ei halvferdig
                        treskjei utor kassen han sat på, og gav seg til å skjera henne
                        ut; – han blunka enda litt til Per, at javisst skulde det vera til ei
                        gjente ja. Han var brennhag med kniven, som ein egte juviking. Når
                        han berre vilde. Per gjorde ein stuttføtt og stødig trehest
                        til smågutane.
     </p>
     <p>
      <pb n="44"/>
      Men dei laut gi seg. For natta ho gav seg ikkje. Det var som dei
                        skulde springe i sømnen, det bar ingen veg. Kua syta og tauta
                        frå fjøse, og båra klask nedmed stranda, det vart ingen
                        ende på det. Dei reiste seg samstundes, tok på seg
                        trøyene og gjekk.
     </p>
     <p>
      Dei går og tier.
     </p>
     <p>
      Det har rive i vêre for ålvor no, himmelen syner bert andlet,
                        og det er villt og frammandt for dem, eit nattandlet; det lyser over det ein
                        staden ifrå, utrivelig, men ikkje er det måne og ikkje
                        stjerner.
     </p>
     <p>
      Jens tek til og lear på seg, og snur seg til Per: Ein skulde no vel
                        aldri tru at kallen hadde fare nokorles? For han er no slik ein egenpose,
                        han skal aldri sjå i vêre.
     </p>
     <p>
      Per tagde ei stund. – Du er no lik deg sjøl du,
                        støtt.
     </p>
     <p>
      Jens hånflirte: «Nei, enn du, mein du? Tvi fan, det lukta
                        kristenmenniskj tå dæg! Det lukta skikkelig folk!»
     </p>
     <p>
      Å, meinte Per, dei berga seg no vel for det, båe to. Men
                        kanskje det var sant som faren sa, at dei var litevore vaksne enda?
     </p>
     <p>
      «Veit du det, Per: Du by mæg imot, somtid. Både du og
                        han far. Tvi! sa fan, han åt bust.»
     </p>
     <p>
      «No ti du med dæg!» Per sa det så hardt at det
                        gav ein liten søkk i Jens. Og så la han til: «Lat oss
                        no sei det slik no da, at enten han far kjem te rettes meir hell ikkj,
                        så får det vara
      <pb n="45"/>
      slutt med tullfaktin vår
                        herette. For du veit no det, det kund trøngs snart.»
     </p>
     <p>
      «Øh! Du e ferdig no, høyri æg. Gift og ferdig,
                        som ein annan stakar,» – Jens snudde seg ifrå han.
     </p>
     <p>
      Det var første gongen Per tok blade ifrå munnen til broren, det
                        hadde aldri vorte med han før, og i grunnen var det første
                        gongen han sa noko større. Det vart no heller ikkje det han hadde
                        tenkt å seie. Det hørtes mest som han var på
                        gråten, slik gjekk det innpå han. For det hadde aldri vore eit
                        vondt ord i millom dem, så ulike dei var.
     </p>
     <p>
      Des lenger dei gjekk, des tyngre fall det for Per. Han vart veikare og
                        veikare til å ta imot støyten; og rettno kom han, for Jens
                        gjekk og tagde så rart. Han kremta, og så sa han det lett og
                        sorglaust som eit barn:
     </p>
     <p>
      «Hm-hm, san, no veit æg det: Æg reisi min veig. Den-her
                        gongjen gjer æg alvår tå di. Så bli vi fri
                        kvartanna. Hm-hm, san, no veit æg det!» – han gjekk og
                        knippa med fingrane.
     </p>
     <p>
      Han smilte vondt ut i vinden. Han visste så alt for vel, at no hadde
                        han tukta'n Per fór ei lang tid. Kvar gong før,
                        når faren hadde vore i hårtenna på han, og han tok til
                        og snakka i at no for han sin veg, så var det Per som heldt att. Han
                        sa ikkje stort, men han hang som ein tom sekk og sørga breiddmed han,
                        kor han stod og gjekk. Og han kunde ikkje berge seg, han måtte ut med
                        det: – «Du e ein kjempekar,
      <pb n="46"/>
      du Per. Men ein stor
                        skit te kar: du søkk i hop straks ein stikk hol på dæg.
                        Jaså ja. Du ska te å vara gromgut for alvor no. Inkvart te
                        gromheit ja. Det e for resten det einast du høvi te; det ska vera
                        dæg vel misunnt.»
     </p>
     <p>
      Jens hadde våga seg for langt. Per skalv litt kring munnen enno, men
                        elles hadde han fastna til og var langt ovanom den andre, som ein vaksen
                        ein:
     </p>
     <p>
      «Det var gjern ikkje det verst du gjord, om du tok og reist din veig.
                        Når du ikkj gror fast her heim, kor som e.»
     </p>
     <p>
      «Å nei, æg agta mæg no for det. Huff gut!»
                        Han spennte til så isklumpen spratt lang veg.
     </p>
     <p>
      Båten stod oppdregen ved naustdøra; og nøkkelen sat i
                        på innresida. Dei banka i veggen og ropte far, og om ei stund kom han
                        stavrande og let opp.
     </p>
     <p>
      Hadde han lagt seg for her!
     </p>
     <p>
      Her ja! her var det da vel bra nok? Det var da vel bedre enn å
                        slå seg forderva på skugghålka, han hadde sove rettelig
                        bra!
     </p>
     <p>
      Han kom og vart med dem oppover. Men han snåva og skingla, så
                        Per måtte ta og stø han. Det lo han til: det var da
                        sørgelig kor gammal ein vart når ein vart gammal – nei
                        he! kor frosen ein vart når ein vart gjenomfrosen – he! Det
                        vart berre ball for han, alt han sa, og fraus gjorde han så kjakane
                        hakka og togg, men han snakka villig vekk med dei stikla seg heimover. Og
                        alt imillom retta han på seg og drog
      <pb n="47"/>
      det langt og
                        klagande fram: A, det er respekterlig! Oppved stueveggen stana han og
                        såg vestover myr og haug, til plassane:
     </p>
     <p>
      «I natt er dem forfæld, folk. I natt smyg dem pund'
                        fellen! Og så e det ein langt annan ein som – som skremi dem.
                        Og han, han e rundt omkring oss. Han hi dem stanga tå seg honna
                        på, gammelkaran her i gårn. Det bers mæg slik for. Han
                        far, og 'n farfar – her va mang ein kall kar her, san. Dem
                        gjord som ein brei veig med vantru ette sæg – gang utu
                        ljøsi fer mæg! Men
      han
      , han vart dem
                        visst for dryg. He he, æg våga på dem murra når
                        dem drog sæg unna. Å men
      det
      var folk
                        som gjord' veig ette sæg i mørkri det. Ein annan ein
                        bli berre – »
     </p>
     <p>
      Dei fekk han endelig inn, og han la seg rund. Han fraus så heile senga
                        dilra. Ane stod opp og vermte eit åklæ som ho snara han inn i;
                        Per hadde fått av han trøia og støvlane.
     </p>
     <p>
      «Å takk, takk!» låg han og sa, og det var sjeldne
                        ord av han. – «Det vart ei lang natt, Ane.»
     </p>
     <p>
      Ane la seg ikkje, ho heldt seg oppe og la på varmen.
     </p>
    
   </div>
   <div type="chapter">
    <head type="main">
     
      Bukken
                        remjar.
     
    </head>
    <milestone unit="uchapter"/>
     <p>
      <pb n="48"/>
      Dagen etter krak Per Anders seg opp, da det leid utpå, men
                        det var ikkje stort om han. Han var i veg og såg etter gutungane alt
                        i eitt, stod blåfrossen og berrhua og lét ille over dem: hadde
                        dei alt slutta treskinga føre jul? I Juvika skulde sloddo gå
                        til Tåmmåsmess-dagen, det visste dei vel? Svelt ikkje
                        husmennene, sa han, men hald dem varme. – I morgo eller i overmorgo
                        tek vi grisene, så mykje de veit det, det er ein tullskikk å
                        drye lenger. Og alt i eitt spurte han, om dei kom i hug hestane med vatn?
                        Så kraup han inn, gammal og skruslen; attanfrå var han reint
                        bortkommen å sjå til.
     </p>
     <p>
      No trur eg mest han far har vore borti busta på meg for siste gongen,
                        sa Jens etter han.
     </p>
     <p>
      Per smilte og var einig, han var villig slik i dag. Berre godbarne, som Jens
                        sa.
     </p>
     <p>
      Per Anders gjekk og sette seg attmed Ane, ho sat og kjeptest med handarbeide
                        sitt. – Du skal ikkje vera lei for det, Ane, sa han endelig. For det
                        at du måtte i veg
      to
      gonger vest i plassane.
                        Du har no ikkje bore deg forderva i di
      <pb n="49"/>
      tid, Ane, med velgjerd.
                        Javisst, det veit eg: Dei skulde heller ha bank enn mat. Det skulde
                        lathundane støtt ha. Men eg veit ikkje eg. Det gjer så godt i
                        kroppen; for ein sjøl, meiner eg. Når ein bli gammal og
                        blodlaus innvendes – du tek til og bli eldre du og no, Ane.
                        Før, sa han, og såg i ein smil framfor seg, –
                        før var det eg som var eldst av oss to. Så kom han i andre
                        tankar: He he! brandsyn! Kva er no det for eit udyr?
     </p>
     <p>
      Ane såg fram unna tørklæe: No var det jamenn
                        sistpå med han; tida ho gjekk så merkelig.
     </p>
     <p>
      «Men sjå: eitkvart ska vel ein stakkar tru på,»
                        sa han, og så gjekk han.
     </p>
     <p>
      Han kom etter henne borti fjøsporten om kvelden, ho var der og stelte
                        med dyra som stod på gjø-sti. Han kjente over nakken på
                        storveren fleire gonger: «Kjenn her, Ane, ska du kjenn. Rettno
                        e'n takanes.» Han gav seg ikkje, før ho kjente etter.
                        «Ja, ka du mein, Ane?» – «A jau.»
                        – «Ja, bli det ikkj ein gasta gravølsver? Æg
                        kund ikkj ønsk mæg 'n likar.»
     </p>
     <p>
      «Slikt snakk!» bles Ane og tok etter fjøsdøra, og
                        så stultra dei av inn. Ho såg det var armelig han gjekk. Han
                        merka det på seg, og murra: Fothyre no for tida, det er noko skrap.
                        Berre hælane. Nei: «Låg hela og grop
                        trå,» sa'n Gammel-Per Juvika, og det var eit
      ord
      !
     </p>
     <p>
      I det same datt han på hålka og vart sittande. – Du ler
                        vel no og du? tenkte han og såg på henne.
     </p>
     <p>
      <pb n="50"/>
      Ane Juvika lo aldri, utan når einkvan datt, men da lo ho
                        for alle gongene. Ho lo så ho vart blå, og tykte ho gjorde ei
                        stor synd. Per Anders kom seg på føtene att. Ho vilde hjelpe
                        han, men han rista henne av seg. Det var første gongen han tok seg
                        nær av at ho lo til han.
     </p>
     <p>
      I kveldinga leitar han opp Per, han er oppå lofte og snekrar på
                        ei ny seng. Per Anders set seg på høvelbenken hos han, midt i
                        vegen for han. Han ser oppunder åsane, der det ligg ein haug med bord
                        og anna gagnstre. Han kremtar.
     </p>
     <p>
      «Skuld det no gang slik, Per, at æg fell ifrå snart,
                        – men sjå, det gjer æg no vel ikkj –, så
                        e no det der borda te kista mi. Huspå det.» Han pekte
                        på dem, det var tjukke furubord. «For æg vil ha bord
                        som held ut urliti. Æg va ein tosk, som lånt bort kista mi
                        – det e kleint når ein ska lit på de ander te å
                        gjera kist åt sæg. Men du e no ikkj verr trehendt, du
                        bøkla a no allti te. Gjera a sterk, Per!»
     </p>
     <p>
      Han snakkar litt hit og dit, og så sig han ned av benken og ut. Snur
                        seg bortved døra, det er eitkvart han skulde seie, men så kjem
                        han ikkje på kva det var.
     </p>
     <p>
      Han sat på senggavlen om kvelden og såg på Per; det vara
                        ei god stund. Han pusta tungt, og andlete var opprådd og fattigslig;
                        det såg ut som han snakka med seg sjøl. Så kraup han av
                        og la seg. Per tyktest høre at han mumla eitvart om Jens.
     </p>
     <p>
      Dei la seg tidlig alle saman den kvelden,
      <pb n="51"/>
      for dei var
                        trøytte etter førnatta, og desutan skulde gutane opp tidlig og
                        fara til kverna. Heimekverna hadde dei male forderva her i haust, –
                        det var no det første som slo feil i Juvika, sa Per Anders –,
                        og no maatte dei heilt opp i sunde til Bjørland med
                        mølnaden.
     </p>
     <p>
      Jens hadde gått åt stallen til hestane, og Per vart sittande
                        på senggavlen og lye: kom han ikkje inn meir? Per klædde ikkje
                        av seg, og om ei stund var han ute i kjøkene og drakk, og da gjorde
                        han seg ein sving bort i stallen. Hestane hadde snart ete opp maten sin, og
                        Jens han var borte. No i kveld att… mumla Per, og så gjekk han
                        inn.
     </p>
     <p>
      Det var stjerneblankt og stilt, litt kaldkjøle frå aust; det
                        var kvitt og fint myrane innover. Skogen bukta seg som sorgsame band frammed
                        liane.
     </p>
     <p>
      Valborg låg vaki, men ho lest som ho sov. Ho visste kva det var; og
                        desutan så var ho ikkje vant til å gå innpå Per.
                        Ho var så lite kjent med han. Serlig når det var om broren,
                        tagde han berre til henne. Men no sa han det, best han stod der borti
                        mørkre attmed omnen:
     </p>
     <p>
      «Enn 'n sett av borti plassan i natt igjen da!»
     </p>
     <p>
      Å, det var no ikkje så visst det, drog ho på det.
     </p>
     <p>
      Å jau, det var visst nok, tykte han. Og best han stod, støytte
                        han fram millom tennene:
     </p>
     <p>
      «Førkj! Førkj! – – Du skuld pinade ha
      hy
      , gut!»
     </p>
     <p>
      <pb n="52"/>
      Han var inn i kammerse og hørte etter kor det var med
                        faren, eit par vendingar.
     </p>
     <p>
      Kallen sov stutt og strevsamt, harkla og snudde seg i einingen; låg og
                        bala og skulde seie noko.
     </p>
     <p>
      Skulde han ikkje legge seg? våga Valborg seg fram med.
     </p>
     <p>
      A jau, det skulde han vel. Berre legg deg og sova du, formana han.
     </p>
     <p>
      Da han hørte ho sov, la han seg med klæane på,
                        oppå fellen breiddmed henne. Han sov ikkje. Veggklokka stod der og
                        gjekk borti skape sitt, eit stig hit, eit stig dit, og kallen han bala med
                        and-dråtten uti kammerse. Ein ting fekk Per aldri greie på, og
                        det var om mora sov. Ja, og aldri på, kva ho visste og ikkje
                        visste.
     </p>
     <p>
      Det var mykje over midnatt, da han endelig hørte Jens i
                        ytterdøra, – han stal henne opp så stilt, og var inn i
                        gangen. Da var Per der òg; det gjekk likså stilt.
     </p>
     <p>
      Brørne kjente kvarandre i mørkre; dei stod midt imot einannan,
                        liksom dei heldt einannan fast med auga. Per let att døra vel attom
                        seg. Han merka liksom at Jens hånsmilte ikkje no.
     </p>
     <p>
      «Kor du held te henn du, mein du?» sa han lågt.
     </p>
     <p>
      Det kom inge svar.
     </p>
     <p>
      «Eig du slettes ikkje skam da?»
     </p>
     <p>
      «Det skjel dæg ikkj.»
     </p>
     <p>
      «Å jau, Jens; det gjer det rett. Det veit du.»
     </p>
     <p>
      <pb n="53"/>
      Jens tagde att, vilde komma seg opp troppa. Per steig i vegen for
                        han:
     </p>
     <p>
      «De e så mykje du veit det, Jens, at kjem du draganes te
                        gårs med ei utu plassan – – så ska ikkj
                        æg bli gammel i Juvika ikkj.»
     </p>
     <p>
      Han såg for seg korles Jens stod: Liksom ein kvist hadde slege han
                        over munnen. For det der hadde han minst venta.
     </p>
     <p>
      «Nei – nei,» sa Jens. «Men forresten da så
                        – e det no ingen fara fer di, just.»
     </p>
     <p>
      «Tvi han vori!» sa Per. Han steig attende og inn.
     </p>
     <p>
      «Ja, spøtt du, så går det over,» sa Jens,
                        han stillte seg på lofte.
     </p>
     <p>
      «Ja visst e det gæli at'n fer slik,» sa Valborg,
                        ho var så glad ho visste knapt kva ho sa.
     </p>
     <p>
      «Å. Han Jens – ska du ikkj vør og gruv for. Han
                        retta sæg vel bein igjen.
      Han
      veit ka'n
                        gjer. Han e ikkje følla i går, han san. Når'n
                        berre vil.»
     </p>
     <p>
      Valborg merka kor han skalv, da han endelig kom og la seg.
     </p>
     <p>
      Jens retta på seg i senga si, og gjeispa: «I morrå e det
                        guds goe vêre igjen, for det her!»
     </p>
    
    <milestone unit="uchapter"/>
     <p><label>
      II.
     </label></p>
     <p>
      Det var det òg. Blank himmel og blank fiord, og Juvik-gutane rodde til
                        kvenna.
     </p>
     <p>
      Jens var slik han pla vera, han likte seg når han kom heimafrå.
                        Han sat og blistra eller song,
      <pb n="54"/>
      og av og til hermte han etter den
                        eller den borti garane. Han kjente alt folk i bygda, og for kvart romme dei
                        rodde framom, var der ein han kunde litt om. I millom sprengrodde han, og
                        han var ein hest i årane.
     </p>
     <p>
      Per sa ikkje noko. Han kunde bli arg på Jens rett som det var; men han
                        trivdes aldri utan dei var i lag. Han var glad at ikkje Jens kom meir i hug
                        det han sa i gårkveld. For det var det han brydde seg minst om, at
                        han skulde bli nøydd til å flytte frå Juvika; eller at
                        Jens gjorde det. Åretaka dei gnaura og song på det:
                        «Berre han ikkj fér. Berre han ikkj fér.»
     </p>
     <p>
      Og best det var, sa Jens det, beinast utor bringa på han
                        sjøl:
     </p>
     <p>
      «Kvar for sæg, Per, e vi to krypsyla te kara. Når vi e i
                        lag, e vi to karmenner, rettelig; både i godt og i ondt!»
     </p>
     <p>
      Per svara ikkje, men Jens tykte han la ein ny tott i roren; rettno bar dei
                        båten på årane.
     </p>
     <p>
      Men Per var ikkje så glad, just. Han kjente på noko. Noko nytt
                        og merkelig: «Den ældste skal tjene den yngste.» Eller:
                        Han såg det så bert for seg, det han skulde ha gjort. For kven
                        var det som skulde styre, om det ikkje var han? Men Jens var ein underlig
                        bror å ha.
     </p>
     <p>
      «No ha æg tak i det. Og no fór det,» – han
                        sa det før han sansa seg.
     </p>
     <p>
      Jens vilde vita kva det var. Det var ingenting, å kalle. Men eg sit og
                        tenker litt, somtid. – Ja, det skal ein vente! sa Jens. – Eg
                        hører så
      <pb n="55"/>
      tydelig kva dei seier til meg. Men det er
                        ikkje så beint. – Og så krokut som vi ror! sa Jens. Sea
                        tagde han, og da var det slett ikkje å få tak på
                        han.
     </p>
     <p>
      – – – Det var fullt ved kvenna, så der vart dei
                        gåande både lenge og litt til, og bie, og Juvik-båten
                        var dryg å mala utor, han fór ikkje og rangla med tomsliren,
                        vart det sagt. Da dei var i heimvegen, trefte dei sudvesten, ein heil
                        hamping, og så måtte dei snu, for mjølfarmen er ikkje
                        å søke fjorden med i stormen. «Og hus-på det e
                        ubrukt ver det her,» sa Jens, «han kan komma te å bli
                        langstø.» Dei vart fort einig om det, og så gjekk dei
                        på bua og kjøpte seg ein halvpæl kvar, – ein
                        kunde likså godt springe i det som krype i det, sa dei. Det var
                        fleire som kjøpte seg ein halvpæl; og eiande godt slag var
                        det, så det vart til det at dei drakk seg utørst. Jens visste
                        ikkje av før han var forarga, han flirte men han slo, – det
                        same gjorde dei andre òg, og dermed saud det over for han,
      det
      fekk dei late vera! han slo dem over ende mann
                        for mann. Han gjekk for Juvik-Bjønnen, og hadde han orde, så
                        vilde han òg ha gagne. Denne gongen hadde dei visst moldgjort han
                        lel, dei var for mange om han, men så tok sinne Per òg, han
                        vart blå i andlete, treiv øksa og kom leggande. Da var det
                        liksom ein god ein gjekk imillom: Han strauk av dem både fullskapen
                        og den andre farligheita, det fortalte dei sjøl sea, – for kor
                        skal ein henn imot øksa og
      <pb n="56"/>
      ein drykkjen varg? –
                        Det vart så Per og Jens drakk enno ein halvpæl, og så
                        grov dei seg ned i høye ein stad og sov.
     </p>
     <p>
      Da dei vakna hadde han spaktes med vinden; det var om kvelden, og
                        Juvik-karane tok og rodde heim. For det var visst jula rettno, kom det for
                        dem.
     </p>
     <p>
      Mørkre kom og la seg millom fjella. Sjøen vart svart og blank.
                        Ein underlig still kveld, åretaka ropa imot berge og fekk svar;
                        fjelle stod svart i vêre over dem. Det var millom nytt og
                        kvarterskifte, og månen var kvit og tynn, han skjein berre over
                        fjelltoppane på nordsida, eit gulkvitt lysskimmer, det var som han
                        skjein på ein kirkegar. Dei rodde og rodde. Dei hadde ingen ting
                        å snakke om, og det er ein tung ein å ha i båten
                        somtid. – Gar og plass rodde dei om, dei låg frammed stranda
                        og var utdød. Ein og annan staden bar månen lys på, eit
                        grått bergandlet, eit par rædde grå hus, dei hadde
                        vakna opp til slik frammand ein dag; så vart det snøflekker og
                        svart fjell att.
     </p>
     <p>
      Det vart natta. Aldri hadde dei rodd slik på botnen av natta
                        før. Da sette det i og gol oppi fjelle, sjølve marka opna seg
                        og sa hu!
     </p>
     <p>
      «Stunn-ulen!» sa Jens.
     </p>
     <p>
      Per kvikna til, for det var friskt at endelig ein sa eitkvart, og så
                        sette han handa for munnen og svara: Hu-uh! så det rønn i
                        berge. Han var ein meister til å herme etter stunn-ulen,
      
      <pb n="57"/>
      hadde lokka han heilt fram til husa heime eingong med det, og no
                        kom han straks lenger fram på fjellbruna og svara. Det gjekk lystig
                        for seg ei tid, dei rodde og hua, og han etter og bles. Men dei vart snart
                        litt kalde i klæane, for no var han tett over dem, dei såg han
                        ikkje, men han song større og villare enn dei visste fugl kunde ha
                        røst for. Dei svara på tråss, –vi skal pinede
                        lære deg å synge ut lik, vi! ropte Jens, og ein kunde
                        høre han var ulik seg i måle.
     </p>
     <p>
      Da kom han og sette seg på mastertoppen åt dem. Eit stort svart
                        flak kom nedgjenom lufta, utan ein lyd, som hamen av ein dau ein; eit stort
                        hovud, og kveldskingle-venger.
     </p>
     <p>
      «Hau!» song det utor gape på han, dei hørte kor
                        stort og stygt det gape var.
     </p>
     <p>
      «Det dér – e ingen faugl det,» sa Per, han sputta
                        rolig.
     </p>
     <p>
      «Dra dæg te helvetes, der du kom ifrå!» skreik
                        Jens og rista i riggen.
     </p>
     <p>
      Svarten breidde ut vengene, men han vart sittande. Han var enda utriveligare
                        no han tagde.
     </p>
     <p>
      Jens tok åra og stanga til vêrs. Det nytta ikkje. No hua han
                        att, med
      folkemål
      ! Per kunde ikkje late vera,
                        han svara. Da kaldflirte han over dem, det var som du skulde høre
                        på eit tullmenneske som den vonde har fare i.
     </p>
     <p>
      Og no svara det oppmillom haugane, det er oppi Svarthammaren heime, det
                        flirer langt og lystig, det er så det kan dra bust utor ryggen
      <pb n="58"/>
      på ein. Han på mastertoppen lettar på seg
                        og fer dit – no er dei to i båten og to oppi berge! Og no
                        ropar det, just med dei sit og ventar på det:
      Per
      og
      Jens
      ! ropar det,
      Per
      og
      Jens
      !
     </p>
     <p>
      Karane tagde og rodde. Dei bind båten til ein stein i støa
                        heime, hiver dreggen utfor bakskotten, og går sin veg.
     </p>
     <p>
      Men så snur Jens seg og riv i ein blank eid, at dette
      gjer
      dei ikkje nei, mølnaden skal opp om han
                        så skal ta han åleine. – Eg tenkte det same eg, sa Per.
                        Dei gjorde det på det vise, at Jens stod i sjøen med toppa
                        langstøvlar og langa sekk for sekk i nevane på Per, og Per
                        lingsa dem opp til naustveggen, det gjekk som det skulde vera agner i dem.
                        Men når dei no først er i sige, tek dei like snart og ber
                        mølnaden opp i nauste, og så set dei opp båten.
     </p>
     <p>
      Dei var heilt ut rolige no, tok matlaupen og mjølkespanne og
                        gjekk.
     </p>
     <p>
      «Det va no vel han som Skarsvåg-karan va utsett for her ein
                        åre, det der,» sa Jens, – han var i grunnen likeglad
                        med kven det var, men han stana og lya austover.
     </p>
     <p>
      «Den som berre visst – – ka slikt
      vil
      ein,» mumla Per. «Men forresten så: Bli
                        æg tøst, så drikk æg, og bli æg sint,
                        så sier æg, æg spør ikkj nokon om det!»
                        – han kjente seg brennheit, og gjekk. «For den som vil
                        mæg noko godt, han val snakk som folk åt mæg.»
                        Skarsvåg-karane ja, dei vart skræmt og kurert; men det
      <pb n="59"/>
      vart no ikkje anna enn to smått og eitt lite med dem for
                        det, der var ikkje liv i dem.
     </p>
     <p>
      Men kva var no det der? Det går ein føre dem oppover vegen, ein
                        liten gammal og rundrygga mann, han er skruslen og stølføtt,
                        men han går ifrå dem, bli borte i halvmørkre oppi
                        bakken.
     </p>
     <p>
      «Hm-hm!» sa Per. «Ska det barast te slik.»
     </p>
     <p>
      «Da lid det vel te kvelds med 'om far snart,» sa Jens.
                        For det der, det vilde ikkje dem til livs.
     </p>
     <p>
      Dei langar på og går.
     </p>
     <p>
      Men Per Anders sov i kammerse, litt kring i anddråtten, og urolig, men
                        elles var han bra å sjå til.
     </p>
     <p>
      «I morrå e'n på føten igjen,» sa
                        Jens; han steig ut att med eit lett hjarte.
     </p>
     <p>
      Per kom etter. Når eg berre visste kva han vilde meg; denne fuglen,
                        tenkte han; for ein fugl var det og ingen annan ting, men kunde han ikkje
                        halde seg heime?
     </p>
    
    <milestone unit="uchapter"/>
     <p><label>
      III.
     </label></p>
     <p>
      Per Anders kom ikkje opp dagen etter. Dei såg det snart, kva veg det
                        vilde.
     </p>
     <p>
      Jens og Per lest som dei ikkje merka det. Vart dei toeina, tok Jens til og
                        gjorde nar av det som hendte om natta: Det
      hadde
      ikkje hendt, ikkje det grand, det var klåre løgna oppi
                        mastertoppen, – i høgda ein forvilla stunn-ul! – Ja? sa
                        Per; for han hadde heller ikkje halde det
      <pb n="60"/>
      for noko meir. Men
                        Jens smilte, der han gjekk: Per skulde no ikkje narre han. Han kom over han
                        gong for gong, at han stod og grunda. No står han der liksom han har
                        fått skinnhuva nedover auga, han ser ikkje det kol anna enn svarte
                        mørkre; og det
      der
      må han vel ha botn
                        i! Eg er jamen eit lukkelig menneske eg! Det same sa han til Per, han kom
                        opp i smia til han: Eg er ein heldig mann eg, Per! – hån sette
                        knuvane hardt i benken. – Ja? Per såg opp. Han hadde aldri
                        tvila på det. Men den, som ikkje veit enten han skal att hell fram,
                        sa han ned over arbeide sitt. Hører det snakkar til ein, og så
                        ikkje hører eit ord. – Jens var ute alt.
     </p>
     <p>
      Da Per kom og skulde inn, gjekk han seg på eit kvinnfolk med eit spann
                        i handa. Han såg på henne. Ho var visst bortant fjorden. Han
                        vart stiv i andlete, vart det støtt framfor tiggaren. Han snakka inn
                        i kjøkene til Valborg, og ho kom ut. Her står ei med eit
                        spann, sa han. Du får kaste i henne eitkvart, så ho slepp
                        å tigge. Han var der att, da kona kom stikkande om nova: Er han ikkje
                        med, mannen din? Ja, så bed han komme opp i smia. Mannen kom; det var
                        vedtjuven dei jaga. Kor du har sekken? sa Per. Mannen famla han fram unna
                        trøya. Kom da, – og Per gjekk på bure. Han auste han
                        full, og slengte han på nakken til kallen: det var alt med seg han
                        stod under han. Per snudde seg og gjekk, som han var full sint, og den andre
                        vart ståande der med takken. No snudde Per seg att; han lo
      <pb n="61"/>
      med små auga: Kjem du oftare og stel ved, så får du
                        bank. Du rodde karavorig, sist du var ute og fór.
     </p>
     <p>
      Elles stod julsjauen av seg som han skulde, grisene blødde og
                        øle det gjekk, det vart ferdig som skulde bli ferdig, og så
                        vart det vask både på klæa og kropp. Og vinteren kom,
                        sjølve kvitaste vinteren med måne og julføre. Det seig
                        ei bør av nokon kvar, ein fekk dra anda som eit nytt menneske. Jorda
                        vart til ein ven omkring ein, og sjøen lysna opp han med, jamvel
                        kulden så beit han i ein for gammal kjennskaps skyld. Natta var ikkje
                        stort å takast med lenger, ho kom ikkje inn, eit gudsord om ein
                        måtte ut, eit lite kringt fadervår før ein sovna,
                        så var det alt nok.
     </p>
     <p>
      Kallen låg mykje godt som han sov. Så låg han
                        blåvak, best det var, spurte etter gutungane og kva dei tok seg til,
                        og om der var tørved innbore, eller om dei glømte hestane med
                        vatn. Andre gonger fór han opp or halvsømnen og kava og bles,
                        det var så bågt å få puste, han vart harm, kunde
                        ikkje få til kva dette var, det var ei hemn! «Det stana heile
                        verkje i mæg!» ynka han seg. Da måtte Ane inn og stelle
                        med han. «Æg ska no vel ikkj døy midt i
                        julsjauen?» sa han. Juleftas morgonen spurte han om dei hadde sendt
                        slagtarbeta. Jau, dei hadde da vore både der og der. Ja, men enn hoss
                        ho Åsel? Dei såg på einannan, men så svara
                        Valborg: Jau, no skal just'n Per avstad. Da letta han på seg:
      <pb n="62"/>
      Gu velsign deg, om du så lyg. Du mein det vel du,
                        Valborg. – Og Per måtte i veg.
     </p>
     <p>
      Om julkvelden var Per Anders likare. Åt badstun kom han ikkje, men Per
                        måtte fram med rakekniven og balbere han, og ny skjorte fekk han
                        på, og så sat han i senga og åt, med dei andre sat ved
                        borde; for kveita kunde ein no ikkje late gå ifrå seg, let
                        han, og ikkje gryngrauten heller. «Jul ska vara jul, om det så
                        ska vara den sist for mæg,» la han til. To digre jullys hadde
                        han attmed seg, og Litl-Anders stod på kne framfor senga og åt
                        hoss han. «Å ja,» sa han til gutungen. «No e det
                        snart gjort; med mæg. Og snart med 'om far din ò.
                        Så bli det du, litl-far. Et no, gjer det; og let mæg
                        høyr det bli kar tå dæg. E du rædd julgjeita,
                        hm?» – Nå-nei, Anders var ikkje rædd der han
                        sat.
     </p>
     <p>
      Men da ho kom, vart han rædd for ålvor: ho la eit langt,
                        gulkvitt andlet på glase, og remja så stua snudde seg for han,
                        det var eit uskapelig stygt dyr, og dei vart ille ved, fleire enn han,
                        tausene hoppa på stolen og gnall, dei treiv etter det som
                        nærmast var, og den eine hadde fått tak i drengen og sat og
                        blåheldt han, ei stor og før ei med ein liten tynn og bleik
                        framvekstring i armane.
     </p>
     <p>
      «Jens!» ropte Per Anders i senga. Han ropte ein gong til, og
                        det slik att Jens kom slurande inn. – «Ikkj-noko ban-fakti
                        åt mæg!» varskudde han. «For e du ikkje
                        skræmt enno, så bli du det; hus-på det, Jens. For du e
                        ikkj
      <pb n="63"/>
      noko te kar lel du. A nei san; det vart no ikkj slik. Det
                        hørtes som ei nå-låt fer mæg.»
     </p>
     <p>
      Han fekk ikkje sova den natta, han hadde ikkje godt av maten. Dei sov ikkje
                        dei andre heller, dei sat oppe og heldt vakarnatt, som skikken var. Men Per
                        var inne hoss faren for det meste.
     </p>
     <p>
      Det tok til og gjekk att og ned fort no, og det vart ikkje siste natta Per
                        måtte ut i kammerse. Gong for gong trudde dei det var enden som kom.
                        Ane smaka mest ikkje sømn, ho var over han støtt, og Per
                        Anders lystra henne som barne. Legg deg no, sa ho, slik ja, så bli
                        det straks likare. – Gjer de det? sa han, både forundra og
                        glad. Straks etter måtte ho til att. Per bøyde seg over han:
                        «Dokk må da vel forstå at ho mor trøng å
                        sova ho òg.» «Gjer a det no? – ja ja. Men ska
                        æg ikkj snart bli fresk igjen da, he! he!» Han tålte
                        lite dei andre såg kor kleint det var med han. «Pass ditt du,
                        så ska æg pass mitt!» sa han til Per.
     </p>
     <p>
      Ein dagen i romhelga tok han til og snakka om at han vilde sjå borna
                        sine. Kor det vart tå ungane? sa han best han låg og dorma.
                        Eit par gonger trudde han dei var der, og låg og småsnakka med
                        dem. Det vart dårlig med deg, Litl-Ane, sa han. Du tørkast
                        vekk for meg du. Ja ja ja! eg hører det der. Men det hjelper ikkje:
                        du skal agte deg! – Er det du det der, Asel? Jaga ikonn din på
                        skogen du, og kom hit – har du grautmjøl, mein du, så
                        du klarar
      <pb n="64"/>
      deg i vinter, he? – – Så sa han
                        det friskt og rolig til Ane: Du val sende bud etter veikjungane; det er
                        så trivelig når dei er her alle i hop; når stua er full
                        tå dem.
     </p>
     <p>
      Det vart skikka bud både til Håberg og til Vikan, og i
                        nyårshelga var dei der. Det vart som eit heilt gjestebud i Juvika.
                        – Åsel kom med alle småkarane sine, mannen skyssa henne
                        til støa og rodde heim att; Ane kom nett med det same, åleine
                        i ein færing. Det tok litt tid før ho ansa på
                        Åsel, og større kjent med henne vart ho ikkje.
     </p>
     <p>
      Per Anders hadde havt det stridt i det sidste, han hadde slik styng for
                        bryste at han lite og ikkje hadde munnhalde; han sa ikkje noko om det, men
                        han var raud og heit og visste lite til seg.
     </p>
     <p>
      Da han endelig såg det var Ane som hadde komme, prøvde han
                        å sette seg opp i senga; men det var han ikkje god til. Da
                        Åsel kom framtil med borna, strauk han liksom sømnen utor
                        auga, smilte ein grand imot lyse, slik den gjer som har forsove seg, og
                        så helsa han på dem, stilt og sterkt, på Åsel
                        først, og så nedetter, ein for ein: Så,
      det
      var han Anders! og det han Per? og det han Jens?
                        – jøss for alle dei juvikingar!
     </p>
     <p>
      Han vilde snakke med dem, men gav seg ikkje om det. Dei hørte kor
                        bringa beit av alle orda for han. Han tok dem for seg att, med
      <pb n="65"/>
      auga, – så såg han inn i stua til Jens og Per, dei
                        sat og spela tre-kort.
     </p>
     <p>
      Det var ein kvit dag, og lyse stod sterkt inngjenom vindauga, på
                        veggen og alle andleta, ein kom i hug vinterblank luft over ny snø.
                        Golve var nytt og kvitskura, og strødd med einer, veggene lyslette
                        men velkjente, med hyller, kjerald og skap, trufaste andlet for alle dem som
                        hørte til her.
     </p>
     <p>
      Det var stilt både i kammerse og i stua. Det var liksom så
                        lenge sea dei var her, alle i hop. Einast klokka ho våga seg i veg;
                        ho kunde vel alltid gå, ho var gammal på vegen sin.
     </p>
     <p>
      Endelig tok husmora til og tenkte på at frammandfolke levde ikkje
                        tå berre julskjenk, dei skulde ha mat. Jens reiste seg og gjekk ut.
                        Da kom Ane Håberg fram til senga att, ho var blank i andlete av
                        høgtid og velnøgje, klipte auga kringt og tok etter pusten. Ho
                        sette seg på senggavlen, tok handa til faren.
     </p>
     <p>
      «No far, no ska dokk ikkj vara ferfæld fer mæg lenger.
                        Æt æg gjer – noko gæli!»
     </p>
     <p>
      Han trykte i handa hennar; han mumla som ein takk.
     </p>
     <p>
      «Ja for æg får ikkj lov te å – – te
                        å avlegg ei; ettesom som dem fertæli. Ikkj æg men di
                        ander, fertæli dem. Så det gjer dokk ikkj å gruv
                        fer.»
     </p>
     <p>
      Per Anders flytta auga på henne. Flytta dem vekk att. Så riste
                        han på hovude, urlite grand.
     </p>
     <p>
      <pb n="66"/>
      «Ja, fer det e
      respekterli
      !»
                        sa Ane.
     </p>
     <p>
      Han snudde seg til sides, anka seg litt, for det gjorde så illt, og
                        så gav han seg til å stryke Anders over håre, han stod
                        attmed senga støtt mest.
     </p>
     <p>
      «Du Anders, du Anders. Æg trur det kjem te å gang bra
                        med dæg ja. Heiltgjort du bli Juvik-mann hell ikkj. Heiltgjort det
                        bli tungt hell lett for dæg, stakar.» Han såg langt
                        bortom han, auga var ukjennelig så blakke og langfarande.
     </p>
     <p>
      Så la han seg attover, fekk ei rid med hoste og kov for bringa. Ane,
                        dotra, kom med dropar og vilde ha han til å ta inn. Han kava
                        ifrå seg: dropar hadde aldri komme innom hans tenner!
     </p>
     <p>
      Da han kom seg att, låg han og smilte. Sett deg hit, Åsel, sa
                        han. Det er inga sak for meg, ser du, for eg har havt lukka med meg
                        støtt – det er inga sak å døy, veit du,
                        når ein times å få døy i måneskine og
                        klårt vêr. Eg kjenner det no: Det er ikkje berre tull heller.
                        – Og var vi ikkje heldig, du, at vi brennte eit grand her føre
                        jul? Lukka har no vore med meg da, ho har ikkje våga anna.
     </p>
     <p>
      Han sov att, og han vakna ikkje før andre dagen. Dei var oppe heile
                        natta, dei to døtterne; men Ane var trøytt og klar og sov for
                        det meste, og det gjorde mora med. Han låg og tulla og snakka, og
                        somtid lo han; det var utrivelig å høre på, Åsel
                        sa det sea, at ho syntes ho skjelvoks
      <pb n="67"/>
      over all sin kropp
                        når han tok til på det verste. Midnattes tid låg han og
                        lya, tok i senggavlen og letta på seg: «Høyr den
                        støgge bokkjen da, kor han remja! Å nei, ban, du skremi ikkj
                        mæg ikkj!» – Månen skjein så det spraka i
                        veggene, det var så sugande gult og stilt ute, det var verre enn
                        svartaste mørkre.
     </p>
     <p>
      Da dei stod på heimferda andre dagen, Ane og Åsel, råmte
                        han med seg og såg ikring seg:
     </p>
     <p>
      «Kor det vart tå dokk, bonn? Kom urlite næmontar. Ein
                        bli så ålein, te slut. Ein ligg blet mo ålein. –
                        Æg hi gått ifrå folkje rundt ikring. Dem ligg at i
                        mørkri dem. Let dem liggji. Kom hit da!» – Dei var
                        kring senga alle.
     </p>
     <p>
      Han såg ifrå Per til Valborg: «Ja ja, Per. Ja ja,
                        Valbor. Dokk val slit kvartanna med helsa. Juvika e tong. Og – han
                        Per e tong. Det bers mæg så rart for. Du må vara snild
                        med 'om lel du, Valbor. Bli
      du
      for veik, da
                        veit ikkj æg.»
     </p>
     <p>
      Så snur han seg ifrå Per, han vil ikkje sjå han meir.
                        Han slaknar av alt med seg.
     </p>
     <p>
      «A neigu, her e ingen som e vaksin for Juvikja. Slegta hi
                        kløyvd sæg sund, mein æg.»
     </p>
     <p>
      Dei kjente kor han såg det for seg: Dei var ikkje noko til, nokon av
                        dem, og det er tussi å gå ifrå det slik.
     </p>
     <p>
      «Åsel, kor det vart tå dæg?» Ho
                        bøyde seg over han. «Ja, der e du!» han smilte som
                        barne og leita etter handa hennar. «Du må driv døgti
                        med småfe i Juvika da, når du kjem så langt. Og
                        så må du veit ut myra te gagns,
      <pb n="68"/>
      der hi dem det dem
                        ska hald seg i varmin med, småkaran din. Og – e –
                        så val du vara god med 'om Jens og 'n Beret, det vart
                        no ikkj så greit for dem. Så var det ikkje noko meir da.
                        Rettno – tek æg staven.»
     </p>
     <p>
      Han sov mest før han fekk sagt det. Jens drog opp ein liten flir og
                        gjekk ut.
     </p>
     <p>
      Ane og Åsel sa farvel og fór sin veg. Dei skulde snart komma
                        att; dei var meint på å sjå hit før han
                        ferdast.
     </p>
    
    <milestone unit="uchapter"/>
     <p><label>
      IV.
     </label></p>
     <p>
      Det vart ikkje slik. Natta etter, utpå morgonparten, var det gjort.
                        Mest heile tida låg han og snakka; det var vel det at han hadde ikkje
                        snakka for mykje før; men det var med seg sjøl han snakka, og
                        det var lite botn å få i det. Det var gammal-karane han bala
                        med. Det hørtes som han
      var
      både den
                        eine og den andre av dem.
     </p>
     <p>
      Han var Stor-Per, som kjørte både Ommundstrand-gubben og hesten
                        nedgjenom isen; straks etter var han Bjønn-Anders: Tør du
                        ligge mo åleine med bila haustnattes og vente på
                        bjønnen? Han låg og sukka ei stund. – Det er han
                        Blå-Per det her, sa han. A ja, alle monnane dreg; når dei
                        berre dreg til gars; gu gjer dei så ja. Sildgarn? pytt san! Eg tek
                        alt som ligg på rak i fjorden.
      Skal
      du stela,
                        ban, så må du ikkje stå og darra, du må ta det
                        som du eig det sjøl. Men no er eg full og rik – og i gudsrike
                        der
      <pb n="69"/>
      skulde eg ha vore ja. Eg veit kva eg gjer: eg ber til bake
                        heile stulderen! Det er kars verk det: å bera heim tjuvgods! Fred i
                        nauste, sei eg – trur du eg er mørkrædd! –
                        – Nei, ban, det er 'n far det her. Han Anders sjøl.
                        Banka kjerringa ja, kven annan skulde banke henne, sei meg det? No har eg
                        gått opp merka, rettno er Juvika ferdig – og no er eg full, og
                        no skal dei ha juling nokon kvar, eg er no ikkje full meir hell ein gong for
                        åre, he? – – He he he! Det er da han Per Anders det
                        her, du ser da vel det. Både 'n Per og 'n Anders, ja.
                        Eg står og ser på dykk, folk. Går og hører
                        på dykk. Herre gud rett, de er både små og
                        rædde. Ja, det er farlig, hører de bukken? Det er meg han
                        remjar for, og de skvett. Hører de det ramlar borti Gammel-stu?
                        hører de det fer og går utom veggen her? Det sit ein svart ein
                        nedi nauste. Kva eg såg i nauste? Skjel dykk ikkj, bonn. De
                        tåler det ikkje. Men der, san, der har dei visst stanga horna av seg,
                        mange av juvikingane. For
      han
      er megtig han; det er
                        inga skam gå utor vegen for den karen. – «Berre gann
                        du!» ropar han, best det er, – «æg ska vel stand
                        imot æg!»
     </p>
     <p>
      Men du Per, du er berre barne du. Du og 'n Jens, det vart nauvt nok
                        ein fullhyrandes kar. Urliti vantru ja, er det noko storveges? Gjer de veg
                        etter dykk i mørkre, liksom eg har gjort? Ha ha ha.
     </p>
     <p>
      – – – Tausene torde ikkje gå og legge
      <pb n="70"/>
      seg, den natta. Dei sat nedi stua og sov. For dei hørte det remja
                        ute. Dei hørte det stomla borti Gammelstu. Ane sat bortgjømt
                        inni tørklæe sitt. Ho las på eit salmevers, eller
                        kanskje det var sjølve fadervåre.
     </p>
     <p>
      Så fer han opp og lyer: «Høyr bokkjen!» Men han legg seg
                        ned att, og smiler: «Pøtt san, det e berre stagan og
                        bjørkja. Dem skremi ikkj mæg ikkj.»
     </p>
     <p>
      Det stod eitkvart stygt utom veggen, det merka dei. Det sat ein vond ein
                        på take og reid. Det var ei ulukkes-natt.
     </p>
     <p>
      Per Anders hadde ei fæl rid med struping og surkling. Så sa
                        han: «Kom no, Ane. Gi mæg no staven.»
     </p>
     <p>
      «Be te Vårherre, be te Vårherre!» kviskra ho
                        ivrig.
     </p>
     <p>
      «M-m. Hi æg no ikkj bedt te 'om før, så
                        – – –»
     </p>
     <p>
      Det vart det siste han sa. Ane lett på døra, så
                        sjæla fekk fara sin veg, og så stelte ho med like, slik det
                        skulde gjerast. Ho vart vâr Andersguten, han stod i døra.
                        Valborg gådde han òg i det same, og dei spurte båe to:
                        Kva det er du står og ser, Anders?
     </p>
     <p>
      Guten pekte imot fotenden av senga: Kva det var for ein kar som stod der?
     </p>
     <p>
      Der? Dei såg på einannan. Dei vart mjo i knea. Valborg tok og
                        fekk guten inn og i seng.
     </p>
     <p>
      Jens og Per stod utom veggen ei stund etter. Dei visste ikkje om dei skulde
                        gå og legge seg,
      <pb n="71"/>
      eller kva dei skulde gjera; dei visste
                        liksom ingen ting. Ikkje fann dei på noko å seie heller. Dei
                        såg berre på månen.
     </p>
     <p>
      Skyene kom seglande austanfrå, skulde vest i have. Dei tok att
                        månen, som òg var på vegen vestover, dei sveipte han
                        inn og vilde ha han med seg. Da snudde han og kjørte austover, tvert
                        imot dem så det fossa etter. Han smilte gult, men austover skulde
                        han, det var livsens sanning for han.
     </p>
    
   </div>
   <div type="chapter">
    <head type="main">
     
      Nårøyken slær til gars.
     
    </head>
    <milestone unit="uchapter"/>
     <p><label>
      I.
     </label></p>
     <p>
      <pb n="72"/>
      Dagen etter brennte dei likhalmen. Det var stilt i
                        dråtten, kan hende ei lita austakjøle. Ane sjøl bar ut
                        halmen, og ho gjekk vestpå gjorde med han. Ho var inne etter varme,
                        og sette elden i han; så gjekk ho inn att.
     </p>
     <p>
      Jau, røyken tok til og drog vestover. Han svall i vêre som ein
                        diger skavl, kvitgrå og gulgrå, med runde rygger som rusla
                        vestover; han var tung som ulukka.
     </p>
     <p>
      Jau, han var på veg vestover. Men best det er seier Beret, ho snur seg
                        til mora så tynn og blå ho er:
     </p>
     <p>
      «Æg mein han kjem hitover, mor!»
     </p>
     <p>
      «Hm! hm!» Ane hadde alt set det.
     </p>
     <p>
      Han kom sigande beint til gars, kring veggene og allstads, ein kunde kjenne
                        han inne, same kva ein heldt på med, og den eine snudde seg
                        frå den andre med grått andlet; han la seg på ruta til
                        dei; han var tung som dauen.
     </p>
     <p>
      «Det e vel mæg, venteli,» sa Beret, og dermed la ho
                        på dør.
     </p>
     <p>
      <pb n="73"/>
      «Å nei, ban,» mumla Ane. Ho hadde sett seg
                        på senggavlen, ho heldt så smått på og vaska
                        liksenga. «He! det e vel inga sak for den som ung e; som ska lava.
                        Den som e gammel, han – –»
     </p>
     <p>
      Men Beret hadde teke rokoa og sett av bortetter, ho sprang beint på
                        halmhaugen og kjørte han nedover reina så eldmørja gauv
                        om øyrstolane på henne. Røyken kvefta til gars som han
                        hadde gjort.
     </p>
     <p>
      Jens stod bortved stallveggen og flirte. Beret kom stilt heimover, ho puska
                        til håre sitt og kosta av klæane.
     </p>
     <p>
      Ja, trudde ho det hjelpte, det der? undra Jens seg.
     </p>
     <p>
      Ho såg på han, sagtna på gonga og heldt auga på
                        han. Ho hadde vorte heit av rennsla bortover, men no bleikna ho av og vart
                        som før, lange, blåbleike ulukka; ho smilte på skjeiven
                        til han og vilde framom.
     </p>
     <p>
      «Opp med hue da!» sa han. «Dauin e ikkj så fali
                        som 'n e stygg, veit du.»
     </p>
     <p>
      «Å nei. Det vart no ingen sakna-daui.»
     </p>
     <p>
      Men han vart ståande og sjå etter henne der ho gjekk. Det var
                        visst berre så vidt ho vann seg inn. Nei, stakar, det vart no ingen
                        sakna-daue. Og større for godt hadde ho vel ikkje havt det. –
                        No kom han så levande i hug noko frå han var liten: Han kleip
                        sundt eit småfugl-egg eingong. Det hadde just denne same
      <pb n="74"/>
      verjelause blå leten som auga hennar; han var umulig å komma
                        seg ifrå.
     </p>
     <p>
      Han slong framom henne i kjøkene seinare på dagen. Han var
                        borti håre hennar og lugga litt.
     </p>
     <p>
      «Sjå her, Beret,» – han stod med ein liten speiel
                        i handa, ein med rosut og gullforgyllt rame på; – den her fann
                        han oppi kista si, den låg der og slong og var i vegen: vilde
      ho
      ha'n? For han kom knapt til å raka
                        seg meir, trudde han; det kunde han Per gjera, – det var alt nok
                        når
      ein
      gjekk her og likna folke sitt og heldt
                        på skikkane. Så vilde ho ha han, så –
                        –
     </p>
     <p>
      Ho tok imot han, og ho takka til; ikkje stort forundra, ho var stiv i andlete
                        som elles, men ho såg da opp på han. Da vart han flat. Herre
                        min dag, enn ho tok imot han, av han, og vart glad mest! Da var det ikkje
                        frækt med henne, såla.
     </p>
     <p>
      Mora gjekk og tusla i dag som ein annan dag. Berre det, at ho hørte
                        ikkje når dei snakka til henne. Valborg var den som greina med det
                        meste.
     </p>
     <p>
      Like stod på strå borti Gammel-stu. Valborg sa til Jens, ho
                        retta seg opp frå arbeide sitt: No bli det visst ikkje så vi
                        flyttar bort i Gammel-stu, han Per og vi. For no tør eg ikkje.
     </p>
     <p>
      Ho hadde det same ålvorsame andlete ho pla ha, som ein truverdig unge.
                        Jens stod og såg beint på det: Det var så breit og ope,
                        og godt; småfreknut men fint – og slik ein kvit og gild
                        kropp!
     </p>
     <p>
      «Så fløtta æg dit,» sa han. «For
                        der skuld æg trivast.»
     </p>
     <p>
      <pb n="75"/>
      Ho hørte ikkje på han, og det beit han
                        støtt.
     </p>
     <p>
      Kanskje han skulde flytte dit i denne kveld? let han, – han skulde
                        gjerne danse med ein daud ein i svartaste natta, he? Rykke meg og rive
                        – –
     </p>
     <p>
      Ho snudde seg vekk. Det gjorde ho alltid når han la litt kraft i det,
                        som han kalla det. Kvifor snudde ho ryggen til – ho som kunde gjera
                        ein så lei seg med denne ryggen sin!
     </p>
     <p>
      «Det var støgt tå 'om far, at det vart'n
                        Per som fekk dæg.»
     </p>
     <p>
      Valborg svara ikkje. Ha henne? Nei, det forstår seg, han var hjartans
                        glad han slapp, men – –
     </p>
     <p>
      Men no såg Valborg opp. Ho tenkte ein lang og djup tanke, som gjekk
                        tvert igjenom han:
     </p>
     <p>
      «Ja ja, fløtt dit du. Det va gjern ikkj det verst det. Du og
                        så a Beret.»
     </p>
     <p>
      Jens vreid seg skakk i andlete. Han blistra da han gjekk. Men han snudde seg
                        i døra og gjorde seg like sæl: Kor det vart tå han Per?
                        Er han ute og ror?
     </p>
     <p>
      Han var da det, svara ho, – han skulde tinge greft.
     </p>
     <p>
      – – – Per var over fjorden og gjorde laus kirkeklokka.
                        Det var ein utgammal skikk, og det var berre hamen att av han, men just
                        derfor heldt dei på han i Juvika. Han hadde ingenting nemnt om det,
                        Per Anders, men Valborg var viss på han ønskte det, og det
                        same kom for Per òg, når han tenkte etter. – Per rodde
                        over
      <pb n="76"/>
      i stilla, han sat i undertrøya, og gjorde ikkje
                        vegen lang.
     </p>
     <p>
      Ringaren var ein urliten og lett ein, han sprang oppgjennom tårnstegan
                        som katten; han var glad når han fekk ringe, enten det var over
                        brurfolk eller lik; han likte klokka fullgodt så mykje som drammen.
                        Per stod nede og såg etter han. – Du får gi henne litt
                        fart da, sa han opetter, og så gjekk han ut på kirkegaren. Han
                        gjekk der og såg på greftene; det var så sjelden han
                        var ved kirka.
     </p>
     <p>
      No var klokka i gang. Kolven slo i malmen, slo enda ein gong, og med full
                        tyngd, og så tok lyden til og båra utgjenom lukene i store
                        runde dønningar, ned over jorda og opp imot himmelen. Alt anna
                        så tagna det når klokka tok til: det vart ikkje med
                        lenger.
     </p>
     <p>
      Per visste ikkje korles det var, men han måtte sette seg. Han sat
                        på ei greft, på ei tuve med grasbust og hålke, for
                        snø fanns her ikkje, den trivdest visst ikkje på kirkegaren.
                        Her er mange dauingar her, sa han, og dei søv visst godt. Men han tok
                        seg til hovude. Det gjorde illt å sitte så nær klokka
                        – dei hadde aldri vore sterke på den lyden, dei frå
                        Juvika, han kjente det no. Han tørka seg med trøyerma om
                        skallen, fleire gonger. Så reiste han seg og gjekk attom nordre
                        veggen. For med slik ein havgang tvert igjenom seg – er det ugreit
                        å sitte stille; han bles seg opp og såg utover land og fjord.
      <pb n="77"/>
      – Når himmelen sjøl opnar seg over ein,
                        da bli dei frammandfolk, juvikingane, dei bli fålen og bleik, og flat
                        i andlete, er det noko rart det? For dei er ikkje mota på å
                        komma hit, det kjenner eg, det.
     </p>
     <p>
      Per visste knapt kor dei låg, folke hans. Det var visst på
                        søsida. Men det skal eg no få greie på i denne dag, sa
                        han. Så ein veit kor ein
      skal
      .
     </p>
     <p>
      Endelig ein gong var det slutt i tårne. Ljomen låg att millom
                        fjella enno, som kvelden etter ein stor dag. Allting tok seg mot for og
                        såg seg i kring: Svarte berge stakk opp or snøen som
                        før, og fjorden han var salte armoda.
     </p>
     <p>
      Ringaren kom ut, han var blank av sveitte i skallen, og smilte.
     </p>
     <p>
      «Gjekk a tungt i dag?» sa Per. Det var berre gjøn, men
                        han såg på ringaren og venta svare. Så spurte han opp
                        att, og no var han gråe ålvore: «Var a tung,
                        høyri du?»
     </p>
     <p>
      «Å ja. Ho var rett det ja,» ringaren sukka.
                        «Æg hi no kjent a lettar,» la han til.
     </p>
     <p>
      Per beit seg i leppa. No hadde det vore bra om Jens var her. Dei tok til og
                        gjekk, dei hadde same vegen eit stykke. Elias måtte minne om
                        ringar-lønna sjøl i dag. Han fekk ei ort, og ein dram til. Men
                        Per stod og såg tomt på han. Det vart ikkje så han sa
                        farvel. Og grefta? sa Elias. – Ja visst ja, den – –
     </p>
     <p>
      Per lea på hovude: «Men æg trur no ikkj det vil
      sei
      noko, om klokk-svine e litt trau, ferbanna at
                        æg trur det slag på det!»
     </p>
     <p>
      <pb n="78"/>
      Ringaren hadde den store breie kirkesmilen sin, han rakk alt
                        oppunder øyra. «Nei, det e så det,» sa han, og
                        så gjekk han, opp bakken og heim. Og Per fór sin veg.
     </p>
     <p>
      Mora såg litt urolig på han, da han kom heim, ho venta seg
                        så halvt ei god tidend, men spøre torde ho ikkje. – Var
                        han innom på Håberg? – Nei, det vart ikkje så
                        han stana der. Nei jaså? Mora vart ille ved, for kva slags tankar var
                        det så som plaga han? – Men klokka, sa Per, ho gjekk så
                        lett som ho skulde gå sjøl, han Elias hadde aldri kjent henne
                        så kåt. Så visst det hadde noko å seie,
                        så.
     </p>
     <p>
      Å jau, gudskjelov, det sa rett ikkje så lite, det! Ane tok ihop
                        hendene. Ho måtte tvert over golve.
     </p>
     <p>
      «Ho gjekk som ho skuld vara smurd!» sa Per.
     </p>
     <p>
      «Smurd med himmel-ister,» flirte Jens, han reiste seg og hadde
                        seg utor stua.
     </p>
     <p>
      Dei treftes utpå garen om kvelden, dei to brørne.
     </p>
     <p>
      «Ho gjekk fan ikkj lett,» sa Jens. «Det såg
                        æg på dæg det.»
     </p>
     <p>
      Per svara ikkje. Han stod der tung og mørk som kveldskuggen, voks i
                        vêre over Jens og tyngde han ned. No var det han som bar både
                        det eine og det andre her i garen, og slik skulde det bli.
     </p>
     <p>
      «Let a gå som a vil,» sa Jens stilt. «Det e ingen
                        ting å gjera med det.»
     </p>
     <p>
      «Nei,» sa Per; han vart ståande der han stod. Jens
                        måtte ta og gå ifrå han.
     </p>
    
    <milestone unit="uchapter"/>
     <p><label>
      II.
     </label></p>
     <p>
      <pb n="79"/>
      Dagen etter var dei borti Gammel-stu og tok mål, dei
                        skulde gjera kista. Valborg kom etter, ho vilde sjå like att. Sea kom
                        dei andre òg, når det endelig var folk der. Per tok
                        klæde av andlete.
     </p>
     <p>
      Per Anders hadde salmeboka under haka, så munnen kneip seg hardt i
                        hop, og på kvart auge-lokke hadde han ein kopparskilling. Men den
                        eine skillingen hadde komme til sides, så auge stod på
                        gløtt, beint på dem. Det gav eit lite nogg i kvinnfolka, eit
                        par av dem sette i ein hikst, og Valborg tok og la på skilingen att
                        og klemte til. – Andlete sov, ein djup og kald sømn, det tagde
                        som berge imot dem. Per Anders vilde dem ingenting meir. Elles var han
                        så lik seg: han var blårød i kinnene, og kvit i panna,
                        og eine augnebruna litt opp.
     </p>
     <p>
      Kvinnfolka gjekk att, så nær som Valborg; ho stod enno ei
                        stund, med hendene i hop framfor seg. Like var nyraka, det hadde visst Per
                        gjort. Valborg tok sølvknappen utor trøyekragen sin oppmed
                        halsen, og sette han i skjorta til like. Ho stod enno litt, og så
                        gjekk ho.
     </p>
     <p>
      «Ja, no ligg han der,» sa Jens. «Den sistin tå
                        oss.»
     </p>
     <p>
      Per såg opp.
     </p>
     <p>
      «Ja, for – det e leng enno tart det bli din tur.»
     </p>
     <p>
      <pb n="80"/>
      «Enn du da?»
     </p>
     <p>
      «Æg? Trur du æg bli liggan på stas
                        da?»
     </p>
     <p>
      Det svara ikkje Per noko på, og så gjorde dei seg ferdig og
                        gjekk.
     </p>
     <p>
      Dei gjorde seg
      for
      det med kista. Ho vart fin. Jens sa
                        det var inga sak å vera dau når ein fekk slik stasseng
                        å ligge i. Men det drog ut før dei vart ferdig til
                        gravøle; og det var ikkje trøysamt, for det er så si
                        sak å ha lik ståande heime. Kvinnfolka torde knapt utom
                        døra, etter det hadde avdagast, dei syntes dei hadde ein kvit ein i
                        hælane på seg kor dei gjekk og stod; og all slag ulåt
                        var det å høre om kvelden. Det var elles merkelig fritt for
                        slikt denne gongen. Før, når det stod lik i Gammel-stu, hadde
                        det hendt seg både det og det; dei hadde vore urolige karar slik,
                        juvikingane, vart det fortalt.
     </p>
     <p>
      Det vart tomt etter Per Anders. På annan måte skræmte
                        han dem ikkje. Dei tykte mest dei var åleine heime i garen, her dei
                        gjekk. For kven skulde reise seg og gå ut no, om det hendte seg
                        eitkvart utrivelig? og komma inn og gjera dem trygge att? Han Jens ja; han
                        kunde vel alltid gå ut; men det kunde så lite hjelpe
                        når han kom inn att.
     </p>
     <p>
      Han sa det ein kvelden, at han måtte borti Gammel-stu etter eit par
                        støvle-læstar; og gjekk gjorde han. Men han var fåbleik
                        da han kom att. Han hadde klemt fast trøyesnippen i døra, da
                        han skulde gå ut, og det var så likt til at
      <pb n="81"/>
      ein
                        hogg i han og heldt han att. – «Slepp, din
                        fåni!» sette han i, og da han hadde sagt det, vart han
                        halvvore rædd, som han sa, han let att døra, men han var mest
                        huga på å springe.
     </p>
     <p>
      Etterkvart som det leid ut imot gravøle, vart det likare. Det vart
                        slikt styr og ståk, ein glømte alt anna. Så nær
                        som ein dagen. Da kom kråka og sette seg på Gammelstu-take og
                        grov. Og det spøker for nytt lik. Beret jaga henne ein totre gonger,
                        men ho var der straks att; ho visste kva ho venta på. Dei såg
                        den eine på den andre. Men dei glømte det fort.
     </p>
     <p>
      Per var bort og såg på like ein gong kvar dag. Han syntes det
                        vilde han noko. Men når han kom dit, vilde det han ikkje det grand.
                        Det sov som det hadde gjort.
     </p>
     <p>
      Ja, tenkte han, her ligg sisten. Av dem.
     </p>
     <p>
      Og han såg det når han kom ut: Slik sluttar fjellranda utmed
                        sjøen. Ho skal ikkje lenger. Og slik som døden hadde teke
                        dette andlete, slik er det kvelden løfter haugar og fjell imot
                        himmelsyna: steinstilt og steindaudt, så langt bortanfor live og alt
                        det som lever og rører seg. Per vart forundra over seg sjøl:
                        det kom slike rare tankar til han; kor kom dei ifrå? Dette kunde han
                        ikkje nemne til Jens. Han måtte seie det med Valborg, – henne
                        som han lite og ikkje hadde snakka med før. – Ja, no
                        har'n far gått sin veg, sa han; meir vart det ikkje til.
                        Valborg stod og bøyde seg og vreid opp noko klæa ho hadde
                        vaska. – Å ja, sa ho ned over
      <pb n="82"/>
      arbeidet sitt.
      Han
      er da borte. Ei god stund etter retta ho
                        på ryggen og såg over plagge, det var ein stor kvit duk:
                        – Han far din, han var som ein veg i mørkre han. – Ja,
                        som ein ursmal veg i mørkre. Og no er det mørkt til gangs. Og
                        tomt, meiner eg. – Ho svara ikkje på det. Ho var raud og likte
                        seg lite, for dette var ho uvant med. – Og tomt, seier eg, he? Ho
                        kunde no vel tilstå det. – Å ja; no med det same slik,
                        sa ho. Han gjekk ifrå henne. Da var det likare lel å snakke
                        med Jens.
     </p>
     <p>
      – – – Det seig ei tyngd av nokon kvar i Juvika,
                        då laurdagskvelden føre gravøle endelig kom; for da
                        bynte dei å komma, dei som hadde lengste vegen, og frå
                        nærmaste garane kom dei med niste, den eine korga etter den andre;
                        ein kjente vel kvar garen på sendingskorga.
     </p>
     <p>
      Dei kom stilt, dei som kom til gars, og stillvore vart dei motteke. Det var
                        ikkje sorg just, men det stunda til høgtid. Ane Håberg kom
                        åleine, og sea kom det båtlag for båtlag, og etterkvart
                        som dei nådde til gars, stod verten i døra og bad dei leite
                        inn, denne vegen! og versågod! og så framåt og
                        få skjenk. Det var Petter Lines som var vert. Han stod-for i alle
                        vertskap, der det skulde vera litt skikk på det. Han var ein kakse i
                        bygda, så det var ikkje småting å få han; men
                        juvikfolke var han skyld med, så her var det ja med første
                        ord. – Millom gjestene første kvelden var det særlig
                        Ola Engdalen det stod litt gust av. Slik han tok
      <pb n="83"/>
      det, tok gjerne
                        dei andre det. Han var gammal og rik, og langt fram i bygda, han var jamgod
                        med Lines 'n sjøl.
     </p>
     <p>
      Og han tok det med ein liten smil. Han heldt berre handa til ein litt lenger
                        enn elles, når han helsa. Dei fekk same smilen, ein og kvar, da han
                        kremta seg opp etter skjenken; orda kom som dei skulde vera
                        støypt:
     </p>
     <p>
      «Enn det skuld bli æg som vart med og bar ut 'om Per
                        Anders da! Kem som skuld ha spådd slikt!» Og da dei ikkje vann
                        seg til enno, berre sat og var fastgrodd på sessen sin og ingen ting
                        kom på, så reiste han seg og snudde seg til Ane: Visst dei
                        andre vilde som han no, så gjekk dei bort og såg like.
     </p>
     <p>
      Det bar på dør med dem alle i hop; dei kremta og kom.
     </p>
     <p>
      «Ja,» sa Ola, da dei stod der. «Det her, det vart
                        rettelig ein
      sakna-daui
      det.»
     </p>
     <p>
      Ein etter ein sa det same, og frå den stunda kom praten i gang; dei
                        snakka om Per Anders, og dei snakka om den og den i bygda, litt sorgsame i
                        måle, men logne og goddæmde innunder, gjestebod var no
                        gjestebod, og dette her tegna til eit med dei grommaste. – Å
                        jøss for ei kiste, hørte dei ei kone som sa. – Ja, det
                        står mest ikkje på, når ein får ei slik ei,
                        svara den andre. – Nei, og enn slikt godvêr da, både
                        på sjø og land. – Å ja, han Per Anders Juvika,
                        han hadde no gjernast lukka med seg han. – Ja, som no
      <pb n="84"/>
      berre det: at dei brennte i år; dei som brennte så
                        sjelden.
     </p>
     <p>
      Og dei smaka på det som brennt var, og dei tykte det var godt. Ingen
                        drakk seg
      tå
      ; det var gasta folk; mein dei
                        vart snakkarglade så det var ein hugnad, og linne og godslige av seg;
                        husfolke gjekk ut og inn og sola seg i det, så pass lett å
                        vera til var det lenge sea dei kjente det.
     </p>
     <p>
      Og slik var det i sjølve likferda: Det gjekk lognt og stilt for seg,
                        det var ein lys dag, og der var ein djup varme i folkehopen. Dei fekk ein
                        tåre i auga mange, og den let dei dagen og klårvêre ta
                        bort. Her skjedde ingen annan ting enn det som skulde skje. Det var einast
                        Valborg som hiksta til eit par gonger, så forunderlig tørt og
                        kvast; det såg ut som ryggen knektest i henne. Men han retta seg bein
                        att.
     </p>
     <p>
      Per undra seg over folk. Det var slik helg med dem, i kvar liten tingen; og
                        mest med berarane. Dei gjekk og dei stod som dei skulde vera
                        prestelærte.
      Dei
      visste korles det skulde
                        vera. Han hadde ikkje kjent dem før, han hadde berre set dem i
                        kvardagslage, og da var dei bustute og bjunglute og berre gråe jorda;
                        men no snudde dei andlete til, og det var megtig som kirka og klokka, syntes
                        han.
     </p>
     <p>
      Jens gjekk og beit seg i leppa. «Hålede kor helgaklædd
                        dem e,» kviskra han til ein annan ungdom. Han var visst litt for
                        mykje på mote alt. Best det var, da dei sette skamlane under kista
      <pb n="85"/>
      utpå tune, small han i og lo: «Hæ,
                        hæ hæ! e det enno fleir sermonia!»
     </p>
     <p>
      Dei ansa ikkje på det, ikkje nokon ein, og det tok liksom bite
                        ifrå han. Per vart spritande raud.
     </p>
     <p>
      Han mumla det tett innått Jens på vegen nedtil sjøen: Du
                        ser ut som du har bite i en spikar, meiner eg. – Ser ut som skamma,
                        ventelig, smilte Jens. Skamma som dei har bite hovude av.
     </p>
     <p>
      Per tok seg over auga. Det var så vondt å høre på
                        dette no.
     </p>
     <p>
      Det same gjorde han da klokka tok i. Gong for gong saup han inn luft millom
                        tennene, slik ein gjer det når dei riv i eit sår.
     </p>
     <p>
      Ola Engdalen ser det, han har auga sine på Per. Han sit og ser
                        på han i heimvegen òg. – Han kom borttil han seinare
                        på kvelden. Han seier det lågt og vårhendt, med song i
                        måle: Å ja, du har rett i det, ban. Det bli tomt etter ein
                        slik ein. Det skal så vera. – Men at dei ringer med klokka
                        over ein juviking? seier Per, han fekk slik hug til å seie
                        eitkvårt. For dei vart da verande hedningar her i garen, alle mann,
                        og all sin dag – det er langt ifrå Juvika og til kirka, ikkje
                        sant? Ola ser opp og ned over han.– Det er no i allfall sant da: at
                        du er ingen juviking. – Nei? Det hørtes som Per vart glad. Ola
                        går ifrå han, og Per tek det oppatt med seg sjøl: Det
                        er no i allfall sant ja. Så der ligg no den børa, san!
     </p>
     <p>
      <pb n="86"/>
      Han kom borttil Ola att, seinare på natta, det var
                        eitkvart han skulde ha sagt. Men Ola snakkar med ein annan ein og
                        hører ikkje på han, ikkje meir enn dei hørte på
                        Jens her i dag.
     </p>
     <p>
      Men no måtte dei høre på Jens lel. Folk heldt på
                        og skulde av og legge seg, dei er uti garen mest heile vertskapslyden,
                        ungdommar og gammalt folk om einannan, dei ser på stjernene og
                        godvêre, pratar og har det gildt. Da kjem han og står i
                        ytterdøra, med eit berrt lys i handa, han løftar det
                        høgt og lyser utover; han er bleiklet, og glasen i auga.
     </p>
     <p>
      «Ved I hvor verden ligger?» ropar han. «Den ligger i det
                        onde!»
     </p>
     <p>
      I det same var Åsel der, og ho tok og kjørte han attlenges inn.
                        Han kava imot, men det hjelpte ikkje, han var for tunglasta, og desutan fekk
                        ho hjelp av Valborg; dei fekk han åt kammerse, og der måtte
                        han i sømn.
     </p>
     <p>
      Valborg var det elles lite om i gravøle. Ho tykte ho var så
                        vill frammand her no.
     </p>
     <p>
      Først seint på andre dagen fór gravøls-folke
                        heim. Dei gjekk og vov om-einannan lenge og takka for samvære,
                        før dei kom seg i veg.
     </p>
     <p>
      Det vart mannjamt sagt, at det hadde vore ei gasta likferd. «
      Han
      kom vakkert i jorda,» sa dei. «Og
                        ikkj går det no havbåra og nøa på dem som sitt
                        att hell.»
     </p>
    
    <milestone unit="uchapter"/>
     <p><label>
      III.
     </label></p>
     <p>
      <pb n="87"/>
      Gråe, halvblinde dagar. Vinteren hadde teke til for
                        ålvor, og no vart det ingen ende på han.
     </p>
     <p>
      Det bli aldri så tomt og stusli i eit hus som når det har vore
                        eit gasta gjestebod. Og i Juvika vart dei gåande og kjenne seg reint
                        nedkuva, for der hadde live havt så jamn ein dur all tida, det hadde
                        aldri vore ødslig i stua der. No hadde det gått i stå,
                        huse og folke og allting, det hadde mist lyden sin; no kunde ein høre
                        kva det skulde vera, som stygt og illt var. – Det vart ikkje eingong
                        så karane tok seg for med eit rettelig arbeid. Dei gjorde ifrå
                        seg på låven, og så vart dei gåande og slenge i
                        garen; Per var oppi smia stund og anna, men han kom seg ikkje i gang der, og
                        Jens gjorde eit skopar eller to i kveldseta, til kvinnfolka, for dem var det
                        mest moro å ta mål av, sa han; men noko arbeid vart det
                        ikkje.
     </p>
     <p>
      Men bi no berre til vi får sommaren, sa dei. Og det tok kvinnfolka
                        oppatt. For han kunde no vel ikkje rekke til pinshelga, denne vinteren
                        heller?
     </p>
     <p>
      Ja, den som levde til han såg sommaren, sa Ane. Ho sat ofte og las
                        på eit salmevêrs, og Beret hadde flytta ned i kammerse til
                        henne straks faren var død. – Men ikkje for det, sa ho, dette
                        med likhalmen var ikkje stort sætande.
      <pb n="88"/>
      Han Per Anders
                        trudde aldri på slikt – og berre ein au'-blink var det
                        no han slo til gars òg.
     </p>
     <p>
      Nei, han Per Anders trudde aldri på slikt, sa dei andre.
     </p>
     <p>
      Ho nemnte dette oftare etterkvart. Og dette at ikkje like stivna til –
                        han stivna da til tålig fort, syntes
      ho
      ? Og
                        kråka? Berre gammal ovtru; spør 'n Per Anders.
     </p>
     <p>
      Beret tagde still. Ein dagen hadde Valborg dengt Anders, eldste gutungen.
                        Beret strauk bortpå aksla hennar: Du er lukkelig, du som har einkvan
                        å denge. Den som hadde seg ein hund om ikkje anna! Det grøste
                        i Valborg; det gjorde det støtt når
      dei
      fingrane tok bortpå henne. Men ho smilte og skjønna henne.
     </p>
     <p>
      Men ein kvelden dei sat og fekk seg mat, sprang Beret opp ifrå
                        borde:
     </p>
     <p>
      «Hysjt! Va det ikkj nokon som ropa på mæg?»
     </p>
     <p>
      Jens flirte, og dei andre med: Hadde ho ein utom veggen kanskje?
     </p>
     <p>
      Ho sette seg att, nedmed bordenden, tok grautskjeia og skulde til, men auga
                        hadde ho annanstads. Budeia, som sat attmed henne, måtte rettelig
                        sjå på henne; ho var ikkje att-kjennande. No ser ho rundt
                        borde att, med lysvakne auga: Hørte dei ikkje noko no heller?
                        – Dei hadde ingen ting hørt.
     </p>
     <p>
      «Vent te det ropa treddi gongjen, –
      da
      ska du vâr dæg,» formana Jens.
     </p>
     <p>
      Han hadde ikkje før sagt det, så ropa det
      <pb n="89"/>
      ute, no
                        var det ikkje å mis-ta på: Det ropa
      Beret
      , og ho skyndte seg ut. Berre ikkje nokon har dotte nedi
                        brønnen! sa ho. Some av dei andre meinte dei hadde hørt det
                        ropa, some hadde hørt ein katt som jalma utom nova.
     </p>
     <p>
      Ja, berre det ikkje var nokon som hadde dotte i brønnen, sa Valborg
                        òg, ho reiste seg og vilde sjå ut. – Ja, og kor vart
                        det tå veikja? sa Per, han slong etter. For brønnen var eit
                        vålig hol no vintertida, oversvullen med is så han var ikkje
                        å komma halvnær, og midt i garen låg han; og ei ulukke
                        så djup. Aldri vart det så karane hogg vekk svullen, Valborg
                        hadde asa og masa nok på dem, tykte ho.
     </p>
     <p>
      Dei kom ikkje inn meir, dei som gjekk ut, og så la dei ifrå seg
                        skjeia dei andre òg, dei måtte sjå etter.
     </p>
     <p>
      Det var halvlyst ute enno, ein kvitgrå kveld med svarte haugar;
                        himmelen nordover raudna for vind.
     </p>
     <p>
      Per og Valborg var bortmed brunnen, og Beret hadde stupt uti, dei heldt just
                        på og drog henne opp. Ho var stiv alt. Per og Valborg bar henne inn
                        og la henne på senga, Jens gjekk etter og skulde hjelpe til, men det
                        vart inge bruk for han, – han kom berande med den eine skoen
                        hennar.
     </p>
     <p>
      «
      Ho
      e da stiv nok,» sa han, da dei heldt
                        på og vilde få liv i henne att.
     </p>
     <p>
      «Å ja, å ja,» sa Ane, da ho endelig kunde
      <pb n="90"/>
      seie noko. «Men at det vart
      ho
      da,
                        som mått i veig føst!»
     </p>
     <p>
      Jens snudde seg, han stod og tok attom klokka etter eitkvart, han snudde fram
                        heile det stygge flirande andlete sitt, liksom han stod og fann noko rart
                        der attom:
     </p>
     <p>
      «Ja, ein kan bli så glad, at – –»
     </p>
     <p>
      Ane strauk seg oppunder nasen, ho fekk ikkje tak i dette. Per vart hard og
                        mørk.
     </p>
     <p>
      – – Dei sette Beret på strå i Gammel-stu, og
                        så var det til å gjera gravøl att. Dei sa det seg
                        imillom, at ho låg og smilte, ho Beret; liksom ho vilde seie at no
                        var da ho utor vegen.
     </p>
     <p>
      Ane levna til så merkelig etter dette. Ho var reint som ho var
                        oppatt-nya. Gong for gong var ho fram og vilde ta styre utor hendene
                        på Valborg; og ho var like blid når det ikkje gjekk.
     </p>
     <p>
      Valborg vart dei elles ikkje klok på. Ho sa så lite. Snakka ho,
                        så var det helst om Per Anders, han farfar, ho kalla. Han var den som
                        hadde fått henne hit, til kone i Juvika, og han var den ho hadde
                        trudd seg til; no var ho åleine, men ein let seg no ikkje moka utom
                        døra for det. Ho arbeidde for to, der ho tok til, og attåt
                        hadde ho gutungane, to gapute vargungar, og gjekk med den tredje under
                        forklæe, kom det for dem.
     </p>
     <p>
      I gravøle hennar Beret hendte det seg noko leit. Ane drakk seg
                        drykkjen. Ho gjekk og røla og vov millom folke, strauk seg
                        innåt dem og var så glad. Sistpå var ho bort og vilde
                        drikke verten til med ei kanne øl. – Det kunde
      <pb n="91"/>
      ha
                        gått mykje verre, sa ho. Det kunde ha gått mykje verre. For ho
                        Beret, ho var no ikkje så fræk. Nei, ser de,
                        nårøyken kvefta hitover, da vi brennte etter 'n Per
                        Anders: det var greit det spåka for ein til.
     </p>
     <p>
      Asel prøvde å få henne til sengs, men det var
                        uråd. – Gå og legg deg, ban, du er trøyt, ser
                        eg, svara ho. Stakar, ho Beret sprang ut og hivde varmen ho, men sjå
                        – – –. Nei, ban, når 'n ikkje er feig,
                        så er 'n ikkje feig da; eg bli ikkje 70 før til
                        sommaren. Så eg tykte no mest det var for tidlig òg. Nei, ho
                        Beret: det brann slik ei stor stjerne midt over oss, om kvelden da vi bar ho
                        inn – –
      ho
      vart ikkje heftande
                        på vegen oppover.
     </p>
     <p>
      Ane var vassblank i auga; folk hadde ikkje set dem før, dei var
                        småe og runde, og uvante med å sjå på ein. Ho
                        strauk seg under nasen, og lo:
     </p>
     <p>
      «Og enno e dem no 4 da, å del imillom; det e meir hell
                        nok.»
     </p>
     <p>
      – – – Det var ei trevekes tid etter, så brennte
                        dei likhalmen etter Ane òg. Det var landvindsstormen, så den
                        røyken var det grei grein med; han måtte ifrå husa.
     </p>
     <p>
      Ho datt på flate kjøkengolve, og vart liggande og jamra seg.
                        Dei bar henne til sengs, og der låg ho med kauk og ank, til det var
                        gjort med henne. Eine hofta var visst utor leden, men verst var det med
                        magen, han var sundslegen, og det vart dauen hennar.
     </p>
     <p>
      <pb n="92"/>
      Det var ei uhuglig avferd. Ho var så rædd. Rett som
                        det var, fór ho opp: Det tuta åt henne utom veggen,
                        hørte dei ikkje det? Der banka det, hørte dei ikkje det?
                        Kvifor kunde dei ikkje gå ut og jaga styggmagta! Auga var ville og
                        forskræmte, ho torde ikkje vera åleine ein blink. Ho mista
                        samlinga tid og anna, men så kom ho til seg att, og så var det
                        same rædsla.
     </p>
     <p>
      Åsel var der og såg til henne. Ho gjorde seg ein sving heim,
                        greina med det som til måtte, og kom så og var hoss henne til
                        det var slutt. Dei to minste hadde ho med seg.
     </p>
     <p>
      Når ho bøyde seg over henne, og snakka om det som
      trongs
      , fall ho gjerne til ro.
     </p>
     <p>
      «No ska dokk ti-still, mor, og legg Dokk og sova!» sa ho
                        endelig ein natta. «Det eda berre 'n far som står og
                        venta på dæg.»
     </p>
     <p>
      Da smilte ho liksom barne, reint ukjennelig; slik hadde ho vel vore eingong
                        med ho var lita, eller den gongen Per Anders kom og henta henne; andlete
                        løyste seg ut i ein urliten barnelått:
     </p>
     <p>
      «Ja-ha-ha! Enn æg som
      trur
      det,
                        du!»
     </p>
     <p>
      Og da ho hadde stridd ifrå seg, det var i lysinga same natta, og Asel
                        åleine stod over henne, da retta ho ut handa og famla ut i lufta:
     </p>
     <p>
      «Kor det vart tå deig da, Per Anders? Vent urliti, du e
                        så hasti, du!»
     </p>
    
   </div>
   <div type="chapter">
    <head type="main">
     
      Juvik-kjempa lear på seg.
     
    </head>
    <milestone unit="uchapter"/>
     <p><label>
      I.
     </label></p>
     <p>
      <pb n="93"/>
      Sjøl veit, sa Per ein dagen, han og Jens var nedmed
                        sjøen og barka garn. Sjøl veit. Det var ikkje godt å
                        vita, med denne nåbranden.
     </p>
     <p>
      Nåbranden? Kva var no det for eit beist?
     </p>
     <p>
      Brandsyne dei såg her føre jul. Det vart tomt i Juvika etter at
                        det hadde vore fram. Korles det så var eller ikkje.
     </p>
     <p>
      Jens såg på han, stilt, og mest som han tenkte. Så
                        snudde han seg. Han sa ikkje eit ord, men det var som ein stygg bannskap for
                        Per, og så gav han seg til å rive og slite og flytta bark-kare
                        åleine, så Per vart ståande med munnen open. Men best
                        det var, så lo han, lo godslig og stygt, og flådde Per med
                        auga: – Ja, du ser meg litt tom ut ja. Som ei brok som eigarmannen
                        har rømt utor. Eg? vil du seie. Nei, ban, meg er det ingen som
                        snakkar om. Vi treng da visst ikkje samrå oss om det, at det vart
                        tomt. Men mørkrædd er vi no ikkje da!
     </p>
     <p>
      Barnunge! tenkte Per. Men høgt sa han: Berre det ikkje var heile
                        slegta, som – –
     </p>
     <p>
      <pb n="94"/>
      Ja, mi tru om det. Og lukke på reisa. Det var no rett den
                        slegta!
     </p>
     <p>
      Det vart våren, og sommaren kom seg i gang. Men Juvika vart ikkje med.
                        Der var så stilt, same kva dei stomla med; slik som det er,
                        når store, tunge ting er i vente; eller slik det er, når ingen
                        ting er i vente meir.
     </p>
     <p>
      Per og Valborg var i arbeide jamt og støtt. Jens tok frami som
                        bjørnen når det høvde; straks han kom på noko,
                        fór han av stad og gjorde det, fauk i veg liksom hammaren når
                        han fyk av skafte. Men det vart aldri noko kvardagsarbeid.
     </p>
     <p>
      Ein dagen kom Asel dit. Da var karane på sjøen, dei fór
                        og sette laksgarn frammed lande. Det var så mykje som Jens ho var ute
                        og for etter. Den dingsen: no heldt han på og skulde skjemme ut
                        både seg sjøl og dei andre, med ei gjente vest i plassane, det
                        stod slik og slik til med henne! Det
      var
      sant, for
                        Asel hadde sjøl vore i veg og treft gjenta. Armods toskhue, ho trudde
                        ho skulde få han! No fekk ho Valborg snakke til han; for henne
                        skjemdest han visst litegrand for. Sjøl hadde Asel vore for langt ut
                        på veik is, men ho var no berre eit skarve kvinnfolk som det kunde
                        bli slikt slag med. Eller: Snakk til 'n Per du, sa Åsel, ho
                        var sterk i sitt, og heim fór ho ikkje med ugjort erend denne
                        gongen.
     </p>
     <p>
      «Snakk åt 'om Per?» Valborg vart tankefattig i
                        andlete.
     </p>
     <p>
      <pb n="95"/>
      «Ja, kjør beint på 'om og sett elden
                        ti 'om attant-ifrå!»
     </p>
     <p>
      «Han Per? – – Trur du det e så beint fram det da,
                        som fot i hoss?»
     </p>
     <p>
      «Nei nei men –»
     </p>
     <p>
      «Han Per, ska æg fortel dæg – – æg
                        veit alder om æg bli vaksin nok te å snakk åt hannom.
                        For – – han e no ingen smågut; det veit du
                        vel.»
     </p>
     <p>
      Åsel lo så det song i veggene:
     </p>
     <p>
      «Du tole velden for eit véra-lamm det hi vorti tå hannom
                        da!»
     </p>
     <p>
      Men da ho såg det bar av vegen, gjorde ho seg fort ålvorsam. Ho
                        var så glad, sa ho, for det at Valborg trudde på han Per. For
                        han var den einaste dei hadde å tru på no. Ho skulde ha stor
                        takk for at ho var som ho var. – Eg får seie det, eg som ser
                        det, sa ho, og dei vart raude og blyge båe to. Men det her er
                        ålvor det, reint og beint, la ho til. Noko lyt han finne på,
                        og det på timen òg.
     </p>
     <p>
      Valborg var ikkje mange merkerne, da ho tok Per til sides om kvelden; men ho
                        fekk da hakka det til: at no skulde det til å gå gale med han
                        Jens, stygge ord om han heldt på og leita seg til gars, slik og slik
                        var det.
     </p>
     <p>
      Per stod mest som han ikkje hørte det. Ho Marja Oterbekken? sa han.
                        Så lo han litt med seg sjøl: «Ja du Jens, du Jens.
                        Forresten: Det der hi 'n alder gjort, dem
      lyg
      !»
     </p>
     <p>
      «Det gjer dem vel; så sant det læt sæg
      <pb n="96"/>
      gjerast. Men du veit sjøl – – at du må snakk
                        med 'om.»
     </p>
     <p>
      «Snakk med 'om? Nei!» Og han stirde slik på
                        henne, at ho såg til å komma seg unna. «Snakk med
                        'om du! Det kan vara høveli kjerring-arbe det!» slengte
                        han etter henne.
     </p>
     <p>
      Dagen etter var Jens i veg og skamgjorde eine foten sin. Han skulde hoppe
                        over ei bergklip oppi marka med ein tung borksekk på ryggen, glatt
                        så og vrikla foten så han kom haltande heim. Han smurte
                        på heit tjæra, og lest som han var like god, men det var
                        armelig han kunde tippe nedpå med han.
     </p>
     <p>
      Den dagen gjorde Per i stand eit lass med mølnad og kjørte til
                        kvenna. Han smilte, for han såg Jens òg hadde tenkt seg
                        vestover, hadde berre foten vore så lik. Kvenna var heilt vest i
                        plassane, langt bortom Oterbekken, og det vart natta før Per tok til
                        og fór heim.
     </p>
     <p>
      Det var slik lysblå og vårsøvd ei sommarnatt. Myra vart
                        endelaus bortover til fjella, og lauvlia slokna og vart til
                        grågrøn draum. Myr-enge og bekkegrase anda svalt i dogga. Det
                        dåma så sorgsamt; for dette var sommaren, og han var ikkje
                        evig. – I slik ei natt var ungdommen ute og såg etter
                        einannan; i slike nætter fann ein på mangt. Per hadde
                        òg vore ute, nattens tid – det var lenge no sea.
     </p>
     <p>
      Her ifrå Høgbrekka såg ein heilt bort til Ommundstranda,
                        garen låg og sov no og hadde glømt alt i hop. Der sov ho
                        Ane-Marget òg.
      <pb n="97"/>
      Ein fugl-unge, med store auga og liten
                        nebb, sa han med seg sjøl. Takk-gu, Per, at det gjekk som det gjorde.
                        At det vart ho Valborg i staden. Når ein skal snakke om det.
     </p>
     <p>
      Ja så, du ser eitkvart no, Bruna? sa han; hesten tok til og hara
                        øyra. Ja-ha, det høvde som han tenkte, det. Han batt hesten i
                        grindstolpen, for det sat ei der attom steinen, han såg i snippen av
                        skjørte hennar. Han kremta og helsa, og gjenta skvatt opp, og stod
                        der med fingrane i forklæe framfor han, ho visste ikkje kor ho skulde
                        ta att seg.
     </p>
     <p>
      Godkveld, Marja. Du er ute og går ja – ute og sit, vilde eg
                        seie. Jaha, det vart da vêr til det òg no.
     </p>
     <p>
      Ho vart armodslig raud over alt andlete. Men elles var det ei staut gjente,
                        stor og velbygd; han måtte heilt borttil henne. Det var da
                        sørgelig til auga det der, knurra han. Deg måtte vel han Jens
                        ha, ja. Han stod og såg beint på henne, og ho fór unna
                        med auga, tankane hoppa og skvatt i henne, som musa i tomtønna.
                        – Du såg no ikkje for glad ut, sa han. Deg – bli det no
                        vel tussig for. Han kremta seg opp og såg morskt på henne:
     </p>
     <p>
      «Han Jens va i veig og skamfert ein bakfoten sin her i dag. Så
                        han kjem ikkj.»
     </p>
     <p>
      No såg ho opp. Ikkje visste ho kor mykje sant dette skulde vera, og
                        slett ikkje kor mykje vondt det var meint med det. Ho står som dei
                        har slått henne på høgre kinnbeine og no vil
      <pb n="98"/>
      ho snu det venstre til, tenkte han. Per beit i hop tennene, så han
                        fekk ein hard kul på kvar kjaken. Han retta ut handa og strauk
                        bortpå håre hennar, det var svart og krusa som på ei
                        fark-førkje, men det var vakkert likevel. Så snudde han seg og
                        gjekk. Da han stod og tok taumane, sa han over aksla til henne:
     </p>
     <p>
      «Du ska ikkj sørg på 'n Jens, Marja. Fer kleinar
                        kar får du ikkj.»
     </p>
     <p>
      Ho hadde komme etter, liksom han hadde band kring henne. Men no kjørte
                        han.
     </p>
     <p>
      Han sat og snakka innvortes heile tida. – Du kann no vel ikkje komma
                        dragande heim til gars med det der, veit eg? For herre gud rett for eit
                        – – eit husmanns-ansigt. Tøv! ho er stygg! Svart som
                        vigd mold – æh! vil du gå med deg, di bingsi der du er!
                        han gav merra av taumbukta så ho fór i tvitråve
                        bortetter steinvegen. Vognrammelen skura hardhendt over nattstilla, vekte
                        opp alle berghamrane.
     </p>
     <p>
      Jens sat og flirte til han dagen etter; han sat og lappa sko. Beint inn i
                        auga pa han flirte han: – Eg ser du er einig med meg.–
                        Så? – Ja. Det var no vel ikkje for mykje heller, om ein fekk
                        ta seg ut den veikja ein skal ha, sjøl-seg. Den som skal slite henne.
                        Ikkje sant?
     </p>
     <p>
      «Te går-kjerring? E du besætt du? Ska 'n berre
                        tenk på – – å æg gi mæg helvet om
                        å snakk med dæg, gjer æg!»
     </p>
     <p>
      «Gjer så, ban.» Jens gav seg til å synge.
     </p>
    
    <milestone unit="uchapter"/>
     <p><label>
      II.
     </label></p>
     <p>
      <pb n="99"/>
      Om ein ottedags tid var Jens god kar. Han hadde vore grå
                        og stinn i andlete med han sat inne og gjorde sko. Somtid sveitta han. Det
                        var eitkvart som
      gjekk
      i han. Per merka det godt, og
                        han tykte han vart kald og våt og måtte riste seg.
     </p>
     <p>
      Endelig la Jens i veg ein kvelden. Han tenkte seg vest i bekkene og angle,
                        han grov mark og fann fram angle-trøa, og så fór han.
                        Per såg etter han og vart trong og heit i halsen. He … sa han,
                        og no fraus han att. Det fekk gå som det vilde.
     </p>
     <p>
      Jens sette eine aksla fram, det gjorde han støtt når han var
                        ivrig og
      skulde
      ein stad, kom som eit påbrasa
                        råsegl. Enno var det ikkje fritt anna enn han halta litt, men han
                        fór fort så det snørp i han. Og tanken han fór
                        føre så det blistra, det tykte han sjøl. Slik hadde han
                        streppa omkring no kvar einaste dag, med han sat ufarug. Og no veit eg da
                        kva eg vil! sa han.
     </p>
     <p>
      Han såg ut i vêre og kaldflirte, da han kom bort til
                        anglebekken: He! det
      var
      verkelig anglevêr! Ja
                        da; slik råktes det. Regne vaska og mulla, trutt og godslig som ein
                        leikande unge; så stana det ur-lite og lya, langt ut i lufta, og
                        så tok det til att.
     </p>
     <p>
      Jens sputta aldri på agne når han hivde det, og ongul kalla han
                        ongul og fisk kalla han fisk, og slik bortgjenom, han var egte juviking,
                        enten
      <pb n="100"/>
      dei trudde det eller ikkje; og fisk fekk han for det,
                        såg ikkje anna. – Og i kveld skal dei bli vâr meg,
                        gammalkarane, enten dei vil eller ikkje, sa han; han sa det høgt i
                        fosseduren, og togg seg på leppa. – I kveld skal dei få
      sjå
      !
     </p>
     <p>
      Han fór ikkje Oterbekken ned til plassen, han tok tvert om myra og til
                        Dølbekken, enda der var agneta
      
      så små ho var ikkje steikande. Han heftast heller ikkje der,
                        han var snart nedmed ein plass som heiter Aune. Der kom det ein ut og stod i
                        døra, ein ungdom, noko yngre enn Jens; han stod litt og følgde
                        fiskaren, og visste ikkje rettelig. Men så tok han seg mot for og
                        gjekk nedover. Jens lest ikkje som han hadde vorte vâr han. –
                        Er det du Morten som kjem skrevande? sa han, da han var der; men han heldt
                        berre auga med taumen.
     </p>
     <p>
      Morten vart med nedover, han gjekk og såg på og snakka. Han var
                        seig i gonglage som ein utsliten ein, men fløt i munnen. Han vart med
                        heilt nedtil Kvennhus-fossen. Jens såg ut som han var
                        fornøgd.
     </p>
     <p>
      Jens gjorde opp taumen og støyrde trøa i mælen: Veit du
                        kva vi gjer, Morten? Du og eg og vi to? Vi går åt kvennhuse og
                        tek oss ein blank ein. Han gjekk, og Morten kom etter, langlet og opp i
                        under. Jens hadde ei diger neverskrukke på ryggen, det hadde Morten
                        gått og set på, men dramm hadde han ikkje drømt om like
                        vel. Det var elles nifst dei skulde inn
      <pb n="101"/>
      i kvennhuse. Det var
                        kald-hustre og stilt der, og mørkt; vatne stod utom veggen og las,
                        det gjorde det ikkje hugligare.
     </p>
     <p>
      Jens kom fram med ei stor låteflaske, ein sladder-butel med knip i, og
                        så skjenkte han full ein gammal hav-laus kopp. Dei drakk utor den
                        kvar sin gong; det var egte Juvik-brennvin, og Morten naus og grein og let
                        vel: slik ein styng fekk ein ikkje til kvardags.
     </p>
     <p>
      Dei sat og tagde ei stund. – Ja, her har eg set og hørt mangt
                        slag, sa Jens endelig. Mykje stygt, gut! Men sjå: det bit ikkje
                        på meg. Eg, veit du, som har forsvore meg åt 'n
                        Gammel-Sjur sjøl.
     </p>
     <p>
      Han såg innholt på Morten, og Morten fekk froske-sli over all
                        sin kropp, syntes han.
     </p>
     <p>
      Nei, san, ingen ting skræmer meg no lenger; det står ikkje til.
                        For eg trur ikkje på noko, eg. Utan på Gamlingen sjøl
                        da. Og han og eg vi er gode bussar. He?
     </p>
     <p>
      Morten let att munnen. Han såg åt døra, som stod
                        på gløtt. Men Jens let henne att.
     </p>
     <p>
      Nei, men her i natt, gut, da drømte eg rart, skal du tru. Eg
                        drømte at Vårherre kom og tok ifrå meg kjerringa mi,
                        det var enda ho Marja Oterbekken. Eg heldt att det eg vann, men sjå,
                        han vart meg for sterk i lengda; eg måtte gi meg. Og nokon
      blomster
      var ho no ikkje da. Ja, bli ikkje raud for
                        det, du. Ho Marja er bra nok. Til sitt bruk. Eg vil likne henne med ein god
                        båt: Lettstyrd men traust, Morten!
     </p>
     <p>
      <pb n="102"/>
      Morten svelgde, og Jens sat og vakta på han.
     </p>
     <p>
      Veit du kva eg hørte her, eine natta eg låg her og môl?
                        Det ropa hit ifrå fossen, det er det kaldaste måle eg har
                        hørt: «Jens,» ropa det, «hiv hit ein mann
                        åt mæg.» Det var huskje. Eg måtte lova det.
                        He?
     </p>
     <p>
      – Ja ja, men – –
     </p>
     <p>
      Det fekk no bli ein fiendsmann det da, veit du. For det er
      respekterli
      ! Jens bruka av og til eit ord etter faren; han tykte
                        det var kraft i det.
     </p>
     <p>
      Veit du kva eg sit og tenker på, Morten? At du skal ta og gifte deg
                        med a Marja. At det er det dem krev. Både juvikingane og Svarten
                        sjøl og alt i hop – he? Hører du?
     </p>
     <p>
      Jens hogg med andlete, og kvitna om leppene. For det var da fanken om ein
                        ikkje skulde få denne komlingen her til å byste imot, til
                        å gi lyd! Han sat og stirde berre: Hadde dei løyst eit skott
                        inn i øyra på han?
     </p>
     <p>
      «Ja, for du hi vøri der, du gjer ikkj å negt for det; ho
                        hi sjøl fertæld mæg det.»
     </p>
     <p>
      «Det e – – leng sia det!»
     </p>
     <p>
      «Ja, trur du æg bry mæg om det? Æg? som gi
                        mæg søtten om både den Kvit og den Svart! Æg,
                        som hi lovt å hiv ein mann på fossen, he?
      Det
      hi æg hellest ein rivanes løst te.»
     </p>
     <p>
      Morten smilte bleikt, slik dei smiler, mange, når dei må
                        døy.
     </p>
     <p>
      «Kom med handa da!» Jens murra som eit dyr, han hadde blod
                        på tann.
     </p>
     <p>
      <pb n="103"/>
      Morten kom med handa.
     </p>
     <p>
      «Og så går vi ut!» Jens reiste seg. Han smilte
                        no, trygt og lurt, som ein blind ein i mørkre: han visste å
                        finne fram.
     </p>
     <p>
      Han hadde stogga i med regne ute, stod med tunga i munnvika og tenkte seg om;
                        og skyene hadde lukta sudvesten og letta på seg, dei drog til fjells.
                        Det var elles lyst som dagen, og varmt og godt, og vatne og allting susa
                        så levande omkring ein.
     </p>
     <p>
      No skulde dei lauge seg, sa Jens. Med klædane på, ikkje
                        sant?
     </p>
     <p>
      Å lauge seg var ein hard ting for Morten, og no ville nattens tid? og
                        med klæane på? Han sukka, og såg heimover. Det var
                        langt dit. Og Jens Juvika hadde han hørt mykje gale om; og no hadde
                        han vorte tullut åttat; og enda var han like slug og vaken som
                        før.
     </p>
     <p>
      «Sjå her da, din sålvåi!» og Jens
                        kjørte seg på hovude ut i djupaste hølen så det
                        kvitna og svortna etter, kom opp midt utpå, andlete snudde hitover,
                        og vatne rann av det – der vart det borte att. Morten huka seg i hop
                        i knea; han var nær på å bløyte ut seg der han
                        stod.
     </p>
     <p>
      Da Jens kom opp, tok han på Morten: Er vi venner eller er vi uvenner?
                        Du skal svara meg på det! Venner – ja vel! Da skal du uti
                        liksom eg. Der! – han tok og hivde han uti, enda stakaren peip og let
                        om seg; han fiska han oppatt og rista vatne av han. – No er du
                        døypt, Morten. No er vi venner for ålvor. Og
      <pb n="104"/>
      no
                        veit eg du gjer som eg vil. Så eg slepp å hive deg uti
                        åt
      han
      . No veit eg det. Og på det drikk
                        vi ein dramm,– her er ein stubb med likhalm nedpå flaska, det
                        er jamgodt med ein skamlig eid det, forstår du. Så, no har du
                        sett sjæla di i pant.
     </p>
     <p>
      Dei sprang rundt huse og haugen eit par gonger, for å komma seg i
                        ølen, og så skjenkte dei seg ein liten knekt att.
     </p>
     <p>
      Morten levna til og tykte det stod til lands. Han hadde gjerne lova meir enn
                        han gjorde. – Så sette dei seg i bakken.
     </p>
     <p>
      Å, eg er rar, sa Jens. Eg er ein for meg sjøl. Veit du kva eg
                        ønsker meg, ofte? Berre ein ting, far: at eg sat oppi høgste
                        Vatsli-Bruna og bles på lur. Bles så dei måtte danse
                        alle mann – bles så dei måtte opp og danse dei gamle
                        juvikingane med. Men somtid sit eg og
      tenker
      . Er
                        ikkje det rart? Han Per? vil du seie. Nei da, neida, han går berre og
                        søv han. Å, eg er eit mang-dubbelt menneske. Det er ikkje
                        mange som forstår seg på meg, san. Slik var dei, dei gamle
                        kongane og kjempane, han Goliat og 'n Blodøks og 'n
                        Bjønn-Anders Juvika og dei der; dei var ville og galne, og
                        fæle etter kvinnfolka; og så sat dei og tenkte, gut, og ingen
                        visste kva dei tenkte på. – – Det er forresten merkelig
                        nok, berre det at eg sit her og pratar og er venner med deg; med ei
                        husmanns-sål.
     </p>
     <p>
      Morten tykte det same. Han visste ikkje
      <pb n="105"/>
      kor han skulde finne att
                        seg, men her gjekk han og var venner og jamgod med sjølve 'n
                        Jens Juvika, det var visst og sant.
     </p>
     <p>
      Dei gjekk oppetter bekken, men dei fiska ikkje. Jens kokte innvortes enno.
                        Dette er
      live
      , gut! sa han. Å eg kjenner det
                        på meg, at eg er farlig. Eg var borti Gammel-stu ein natta med
                        'n far stod lik der, og så kom der ein og kleip borti meg. Eg
                        gav han ein under øyra. Da flirte han, og frøste, og
                        lét så eg var fan til kar! He? Står du og kaldflirer
                        åt meg? Ja, du tek henne, det varsku eg deg om!
     </p>
     <p>
      Ja, sa Morten rapt. Du veit eg har no havt som eit godt auge til henne
                        – –
     </p>
     <p>
      «Hald kjeften din, din hundtarm! Du veit da vel at
      ho
      kann ikkj bli gårkjerring i Juvikja, e du svart, du?
                        Æg e odelsmann æg, det e meir hell du ferstår. Enda ho
                        e
      eit horisontalt kvinnfolk
      , æg sei ikkj
                        anna!»
     </p>
     <p>
      Dei vadde over bekken ein stad, til det gjekk dem opp på magen. Morten
                        hiksta og lo, og Jens såg att og blunka til han: Vi to, vi
                        høver i hop, vi. To gapar alle tre! – – Nei, for det
                        høver meg ikkje å ta henne. Eg vil
      ut
      .
                        Du gjer meg den beina; du som forstår meg. Hell så
      kjem
      eg, det veit du. Og kostnadsfritt skal du sitte
                        med plassen så lenge eg er ovan torva, hugs på det. Men det er
                        godt ikkje han Per bror min hører meg, for han er av det gamle slage
                        han. Eit klavenaut. Men ein gasta kar, det seier eg deg. Ho ho, san,
                        når han
      <pb n="106"/>
      hører eg er venner med 'n Morten
                        Aunamoen! Det seier vi forresten ikkje noko om, med det første.
     </p>
     <p>
      Det kunde heller aldri Morten ha funne på. Han fekk mest ikkje ord
                        opp, da Jens sa farvel og takk for lage; men han ønska seg han kunde
                        få springe på djupe fjorden for han.
     </p>
     <p>
      Det var nattstilt og fredsamt. Bjørkelauve lukta så godt, og
                        Jens gjekk og saup det i seg i djupe drag, som eit dyr som har stått
                        innstengt, tykte han. – Å herre min hund rett, det gjer godt
                        å få lea på seg. Hæ hæ hæ
                        hæ! Kor flat eg slo han! Kor handfritt eg laug han full! Laug
                        tå fri hand, gut – nei, enno er her gutar i Juvika!
     </p>
     <p>
      Der såg han 'n Morten enda, han herde på og gjekk, meste
                        han vann, kalvbeint men heimover; han syntes visst han hadde ein svart ein i
                        hælane på seg. Jens ropte etter han:
     </p>
     <p>
      «Vart du forfæld, Morten? Vart du
      bange
      ?»
     </p>
     <p>
      Det orde tykte han var eit som klødde litt. Men no tok han i veg
                        sjøl òg, fortare og fortare, for her var unaturlig så
                        stillt, det skropp og tuska i klæane når han gjekk, trea og
                        haugane dei hara øyra og lya; og denne skodda som kom, ho var rar
                        så lys og still; han tok kute sistpå, han flirte men han
                        måtte i veg, hinka og sprang og gjorde ein vill fart.
     </p>
     <p>
      Da han stod heime i garen, pusta han ut. Da såg han det for seg, det
                        var ein forunderlig klår og rar augeblink: Slik hadde dei rennt seg
      <pb n="107"/>
      rædde, alle dei gamle bjønnane her, mann
                        etter mann hitgjenom tida – å, det er kaldvore å vera
                        vaksen-kar òg, somtid, for det om ein aldri trur på det slag
                        meir. Men han Per, han er ein urande liten ein: Han fer og ligg borti
                        Gammel-stu om nættene, skal herde seg til og bli som 'n far.
                        Det er høgt opp og langt fram det; for den som er for stutt.
     </p>
     <p>
      Han fór opp, da han skikkelig hadde somna, og såg seg forvilla
                        ikring:
     </p>
     <p>
      Var det berre draumen? Var han ikkje konge da, på eit
                        røvarskip? Hn! hn!
     </p>
     <p>
      Så vart han liggande still. Det kom ein tanke gravande fram i han: Han
                        Per. No låg kanskje han Per og drømte om at han var konge over
                        heile Juvika, han? Ja ja, lat han det.
     </p>
    
    <milestone unit="uchapter"/>
     <p><label>
      III.
     </label></p>
     <p>
      Det gjorde ikkje Per; han låg vaken. Men han hadde det i seg, han
                        gjekk med det om dagane som ei dyr sanning som han skulde leva på, at
                        no var det berre
      han
      . Dei vilde det slik.
     </p>
     <p>
      Han fekk elles anna å tenke på. Det leid ikkje langt, så
                        let dei slik, at det skulde bli bryllopp vest i plassane. Tidna gjekk i
                        kross og krok, til ho nådde fram til Juvika òg.
     </p>
     <p>
      Valborg la ifrå seg arbeide sitt, tørka av fingrane lenge og
                        vel og så gjekk ho ut. – Ja, du Per, du Per, sa ho, og ho var
                        mjuk og opptint over
      <pb n="108"/>
      heile det breie sterke andlete. –
                        Nei, eg visste det, eg, det vart ei råd. Når du berre
                        vilde.
     </p>
     <p>
      Per var nedpå gjorde og flytta hestane. Valborg tok med seg
                        bøtta som stod der, og var bortom bekken etter vatn til dem med det
                        same. No først kom det for henne, at ho kunde ikkje gå beint
                        på han slik, han var no ingen gjætlegut, beintfram, –
                        kor tenkte ho seg henn? Men no var det for seint; ho måtte ut med
                        det.
     </p>
     <p>
      «A?» sa Per. Anna sa han ikkje.
     </p>
     <p>
      «Sjer du berre, Per, om det ikkj nøtta!»
     </p>
     <p>
      Ho såg frimodig på han, ho var for lukkelig til å gi
                        seg.
     </p>
     <p>
      Ja ja, det var så det, sa han. Han var så mild i auga, stod og
                        såg hit og dit bortover vollen. – «Rettno får vi
                        te å slå, mein du ikkje det, du òg?»
     </p>
     <p>
      «Ja!» Ho vart så glad, ho visste knapt kva fot ho skulde
                        stå på: Slik var han Per, når han berre synte seg.
                        «Ja, rettno så,» sa ho.
     </p>
     <p>
      Dei gjekk i lag oppover vollen og heim.
     </p>
     <p>
      Per nemnte ingen ting til Jens før om eit par dagar. Dei var
                        bortpå låven og flidde om høysledane. – Det var
                        så det, sa han. Det måtte gjerast. Mange ting slik. Og han
                        Morten og ho Marja, det kunde no bli eit bra par det. Jens hadde vel
                        hørt det?
     </p>
     <p>
      Jens stod litt. Så sette han i og lo. Per steig attende, når
                        Jens snudde seg til han slik og råflirte. Men han fekk mot av det.
                        Han kom fram att: Ja, det var no inga anna råd, no
      <pb n="109"/>
      som
                        det var. Men, men, san: Skjemdest han ikkje bitter-lite grand?
     </p>
     <p>
      Det var eit aug-blek at Jens stod og var liten og borte. – Eg gjer
                        rett det òg, du, sa han. Nei, han
      sa
      det
                        ikkje, men Per såg så tydelig at han sa det med seg
                        sjøl, og han kasta borti eit anna snakk. Han Morten kunde no
                        få plassen på lett byksel; slik at ingen fekk nysn i det.
     </p>
     <p>
      «No ska æg fortæl dæg ein liten ting,
                        Per!» Jens tok hammaren og til å drive. «Du e no ikkj
                        slekkan 'n kar du hell, som
      ho
      held dæg
                        fer; ho knefalle ditt. Sjå, du vart no inge avgudstempel, du meir
                        hell æg.»
     </p>
     <p>
      Per gjekk åt smia etter eitkvart.
     </p>
     <p>
      «Å nei, san. Det feila no mykje på det, men.»
     </p>
     <p>
      – – – Dei arbeidde grovt no ei tid frametter. Etter onna
                        tok dei til med Juvik-bekken, så gammal han var. Det var ein
                        skarvbekk; han grov ut, og han flømte over, først det var ei
                        vassflo, ødela både åker og eng. Faren hadde
                        gått og set på det, dei kom i hug det no; men han hadde aldri
                        sagt noko. Kanskje han hadde etla det åt dem, dette?
     </p>
     <p>
      Og no skulde han til hest, det sa han Jens òg. Her kom det to som
                        våga seg til. Jens arbeidde så det stod etter, og daganes dag,
                        så Per vart reint opp i under. Han likte det, og han likte det ikkje.
                        Det var slikt gjøys med Jens, han tok vêre ifrå ein
                        annan ein; så pla det snåpt vera over att, og det var det
                        verste Per visste. Serlig no dei var toeina. For da
      <pb n="110"/>
      stod det
                        så tydelig, midt imot dem, at dei hadde ikkje fått tak
                        på det dei skulde gjera, og fekk det ikkje heller. Det var ikkje anna
                        råd enn å ta det med kapparbeid, som dei var fiendar, for da
                        var det von at Jens hang med. – Han hang med. Dei demte opp og
                        søkte bekken eit par aln, så langt som Juvik-gjorde rakk.
     </p>
     <p>
      Det var godvêre, han kvilte etter regne no. Solskine hang i liene
                        frå morgon til kveld, det var slikt gull og slik blåna at ein
                        måtte sjå opp. Høye hadde elles rotna bort, mykje godt,
                        og åkeren var kåla grøn. Tynn var han òg, mest
                        berre ugrase, for det hadde vore ein hustre kald og tør vår.
                        Og no tok det til att, regn og vestavind og vondt vêr. Det såg
                        svart ut.
     </p>
     <p>
      «Tør-år og røyt-år, og
                        grøn-år og frost-år, og enda ikkj uår,»
                        sa Jens. Per sukka. Uår vart det vel. Men ein fekk trøste seg
                        med at det var verre andre-stads.
     </p>
     <p>
      Det var rart det skulde råkast slik i år, sa han somtid. Og han
                        såg dei hadde tenkt på det same, både Jens og Valborg,
                        dei vart så langlet når han nemnte det. Da slo det som ein
                        kald gust attende frå dem: Det
      var
      ein lei
                        treff. Var det einkvar som vilde dem vondt? Men så tenkte han, og la
                        i hop, liksom han la i hop heile verda: Det var så mange slag ulukkor
                        ute i verda no, krig og svolt og stygge ting. Det kunde aldri vera for
                        Juvika
      det
      spøkte. Røyken slo ned eine
                        dagen og vilde ikkje opp meir, hesten stupte på flate vollen, ja
                        visst, det var
      <pb n="111"/>
      mangt slik, men juvikingane hadde set verre ting
                        enn det, og like beine gjekk dei. Når han berre kunde få litt
                        liv i Jens.
     </p>
     <p>
      Det var det verre med. – Herre min dag kor det luktar tå det!
                        sa han. – Luktar ja, tå Juvika og heile stelle, forstår
                        du meg no? Enno hendte det han kleiv opp i bratfjelle og rulla stein i
                        sjøen sundags morgonen, så kirkbåtane strika på
                        årane og var forfælte. Somtid kom han over eitkvart
                        drikkandes, og da vart han vill og rang og var nærpå å
                        rive hus. «Æg e som vestavinden, æg e som dyre,
                        æg skuld ikkj ha lov te å gang laus!» song han. Han tok
                        seg for og banka opp einkvar, vanlaga dem urlite, som han kalla det. Ein
                        gong han var over fjorden på dans, la han av heilt aust i Engdalen,
                        sette bjølle på både hest og gris, og slepte dem ut,
                        midt på svarte natta. Etterpå slike ferder var han gjerne bra
                        ei stund.
     </p>
     <p>
      Ut på vinteren gjorde han seg nye sjøstøvlar, og nytt
                        skinnhyre; han vilde på fiskja.
     </p>
     <p>
      Dei stod på låven, da Jens fortalte det. Dei banka utor det
                        korn-tustre dei hadde, – for husmennene var det reine gudslåne
                        å få. – Eg må spøre: er du
                        tå-det-kommen? sa Per. – Ja ha, det er eg visst. Han slong av
                        unna broren, men best det er, tversnur han og ser vondt på han:
     </p>
     <p>
      «Æg bli så lei tå å liggji heim her i
                        lag-med tausin – æg vil ikkj fisk 'i vass-stampen
                        meir!»
     </p>
     <p>
      Per stod og såg ned, ei heil øve. – Rettno
      <pb n="112"/>
      kjem han visst på kva han tenkte å seie i går, sa
                        Jens med seg sjøl. – Dette òg har eg frygta for, sa
                        Per. Men at han står og
      seier
      det da?
                        Tausene.
     </p>
     <p>
      Jens fór på fiskja. Han hadde skiparlag med Mikkal Vikan, som
                        var høvesmann. Det var ei halvvori skamm for Juvik-mannen, dette, han
                        vart berre jamgod med ein annan gut-påk,– ikkje som
                        høvesmann eingong hadde dei fare i veg i Juvika. Men Per var glad han
                        fór sin veg.
     </p>
    
    <milestone unit="uchapter"/>
     <p><label>
      IV.
     </label></p>
     <p>
      Det vart stole i bure i Juvika den våren, to gonger og kanskje meir,
                        og siste gongen slik at det gjorde skar i maten. Valborg kom inn og var
                        tålig flat; ho tok med seg Per og synte han: Brød! og
                        smør! og kjøt! han hadde git seg tida og tenkt seg vel om
                        – og der! der hadde han sete og gjort seg til svin, for å
                        vanære dem. Per gjekk til kornbingane. Nei, ikkje korn.
     </p>
     <p>
      Låse var gammalt og sålut. Per rådde seg eit nytt eit,
                        og no hadde dei verkelig fred eit tak. Tjuven hadde vore der og
                        prøvd, eine natta, han hadde bryte og bonna med redskapen sin
                        så det synte etter. Eg mein du vart for stutt, sa Per.
     </p>
     <p>
      «Det va skrot at ikkj 'n Jens va heim,» sa han til
                        Valborg, «så skuld vi ha bia opp karen.»
     </p>
     <p>
      «Å, han Jens!» sa ho. «Han Jens – og han
                        Jens!» Ho gjekk beint ifrå han.
     </p>
     <p>
      <pb n="113"/>
      Straks etter kom Jens heim. Han vart æsande ivrig. Han
                        fekk store naseborer, og ei brei raud rand oppigjenom panna, han
                        snøste, men han såg glad ut, liksom dei hadde arga han
                        så han hadde lov til å slå.
     </p>
     <p>
      «Han kjem att,» sa han. «Han ska ha såkonn, du
                        kan ferbann dæg på det; jøsses, han kjem att. Og da ska
                        vi jaga'n på sømme, på fjorden, hæ
                        hæ hæ, gut!»
     </p>
     <p>
      Ja, skulde dei verkelig vøre – –? Per hørte
                        tydelig at einkvar kviskra til han.
     </p>
     <p>
      Javisst for Svarten! Jens lyste av lukke, og det smitta Per med. For her
                        hendte mest aldri noko. Jens snakka om det, dagen til endes. Eg sveittar som
                        ein skinnfell-reiar, først eg kjem i hug det, sa han, –
                        å, det skal bli trøyheit, Per! Per var snart likså
                        ivrig, og om det så var han Anders, småguten, så tok
                        han til og vêra noko. Han vilde ikkje legge seg den natta.
     </p>
     <p>
      Dei låg på vakt i tre nætter, Jens og Per, ein i
                        stallporten, ein i vedskotte. Den tredje natta kom han.
     </p>
     <p>
      Kor han kom ifrå, såg dei ikkje, men bursdøra lét
                        om seg, ho måtte opp denne gongen, og der stod det ein svart skugge
                        og lya. Det var ei still natt, berre grå himmel og grå jord;
                        vinden tuska og gjekk frammed husa. Det stomla borti stallen, ein trygg lyd;
                        og katten kom smygande om nova, lang og låg i ryggen. Og der smatt
                        skuggen inn i burssvala.
     </p>
     <p>
      <pb n="114"/>
      Det plistrar ifrå Jens, og så stel dei seg fram
                        ifrå kvar sin kant. Han på bure kjem stikkande ut, sig ned
                        millom burstroppa og inn under bure.
     </p>
     <p>
      «Vast no urliti, så ska vi tyn dæg!» seier Jens
                        og spring rundt bure, Per omkring på andre sia. Tjuven renner nedover
                        reina, og dei etter, litt ut til sida; så ber det opp å andre
                        sida, til skogs. Nei da, var det likt! ropar Jens, ein hører kor han
                        kokar innvendes, så fornøgd er han; han set fart på,
                        renner som eit grått reip frammed skigaren, og tjuven må
                        nedover mot sjøen. Han er lett på foten, fanten, dei kunde
                        knapt ta han om dei vilde, – der fór han opp rabben på
                        Sjøhaugen og inn i bjørkekrungle.
     </p>
     <p>
      «Hæ hæ, vi spring som kælvan!» ler Jens,
                        «Vi skjenna så det lukta brennt, det her e liv og levnet det,
                        Per!» han tok seg springtak og rennte opp ein bergtrapp som var
                        manns-høg. Tjuven måtte fram att, dei såg han imot
                        himmelen som snarast, ein stor ein lang ein, og lang i sula, ho ho, no vart
                        her eit jag att! Per tok ein beinveg og gjømte seg i
                        Svarthammar-kleiva, for dit måtte han komma, Jens i hælene
                        på tjuven og jaga, frå holt til holt frammed sjøen:
                        «Kan du ikkj vent da, din fåni – æg kan da vel
                        ikkj få live tå dæg på den her
                        måtin!»
     </p>
     <p>
      Tjuven datt ein stad. Da stana Jens og knytte att skoreima si, og murra:
                        «Opp med dæg! Du ska på sjøn, ferstår
                        du!» No kom
      <pb n="115"/>
      han opp kleiva, Per låg og
                        hørte kor han hosta for kvart andedrage, og no vilde han ta han og
                        banke opp han, og så leie han med til gars og gi han mat! Jens fekk
                        finne seg ein kåt kalv å kappspringe med. Han reiste seg.
     </p>
     <p>
      «Ja, det va rett ja,» – han ropte høgt og
                        berrmælt –, «kom hit du, æg sett og
                        venta.»
     </p>
     <p>
      Tjuven søkk ihop i knea, han dreg anda som eit langt skrik inngjenom
                        halsen, og så skjanglar han av beint på Svarthammaren. Jens
                        etter, og Per søromkring og skal møte han att.
     </p>
     <p>
      Jens kom, men ikkje tjuven. Det var lyse morgonen no, og dei vart
                        ståande og sjå på einannan. Per såg det meir enn
                        klårt nok, kor til stod, men han spurte lel:
     </p>
     <p>
      «Kan du fertæl mæg – – kor 'n gjord
                        tå kroppen sin, fyren?»
     </p>
     <p>
      «Han vart
      bange
      , gut! Æg hord berre det
                        slomp i sjøn.»
     </p>
     <p>
      Per la i veg fram etter lande, til brattfloge stengte for han; Jens kom etter
                        med hendene i lomma. Ingen ting å sjå. – Ikkje
                        så mykje som ei blemme på sjøen, sa Jens.
     </p>
     <p>
      Sjøen låg som han pla gjera i solrunna, båregrå
                        og likeglad. Han var som ein tok han: han var frisk der han gjekk, vilde
                        ingen mann noko, salt var han, men slett ikkje vond. Ein hørte
                        morgonvinden oppå fjorden, han kom brusande og mumlande som ei skrei
                        med ungdom. Lande vakna, levna til med sol og skugge og gav seg over til
                        dagen.
     </p>
     <p>
      <pb n="116"/>
      «Hm! Som han skuld vara ned sokka,» sa Per.
     </p>
     <p>
      «Det e 'n no ò, det. Sokka som ein annan stein. Kjem vel
                        opp igjen uti hund-dagan.»
     </p>
     <p>
      «Og æg – – – som hord det kviskra
                        åt mæg!» Per mumla dei siste orda med seg
                        sjøl.
     </p>
     <p>
      Dei gjekk heim.
     </p>
     <p>
      «Du sjer mæg ut så tom i buksa?» flirte Jens;
                        «e du dålig etter sprangje? Men det e fanken så lelli,
                        gut, å vara fri mann, fri-maur, og gjera som 'n løsta
                        og vil. Gammel-karan, der fekk dem sjå no. Å nei,
                        Juvik-kjempa, når ho tek te å lea på sæg, da e a
                        fali! Han far – jau du veit, han va ingen ku-rygg han. Men det va
                        inge
      levnet
      ti 'om. Hæ, hæ!
                        tjyven gut, han sprang så-le-des!»
     </p>
     <p>
      «Ja ja. Det val i gudsnamn vara gjort det som gjort e no da.»
                        Per tørka sveitten av skallen og halsen.
     </p>
     <p>
      Valborg var oppe da dei kom, og 'n Anders med. – Kor det gjekk,
                        fekk dei tak på han?
     </p>
     <p>
      Å jau, dei fekk han da på jage. Det var Per som svara, og han
                        var snar til det. Jens gjorde med andlete, slengte huva i golve og vilde ha
                        seg ein drikk skjør.
     </p>
     <p>
      «Drap dokk 'n? He?» Anders snudde seg til Jens:
                        «Svara mæg du da, fabro – drap dokk
                        'n?»
     </p>
     <p>
      «Nei, han – – hald kjeften din, skjitongji!»
     </p>
    
    <milestone unit="uchapter"/>
     <p><label>
      V.
     </label></p>
     <p>
      <pb n="117"/>
      Valborg undrast mykje på kven det kunde vera, og det same
                        gjorde dei andre i huse. Men det kunde no vera kven det vilde, for dem. Han
                        kom knapt att så snarlig snart – karmennene hadde vore hardt
                        etter han.
     </p>
     <p>
      Valborg hadde elles så mange ting å tenke på. Det var no
                        først og fremst huse å stå for, Juvika var ei gild
                        bør å ha på nakken, og så var det eine tausa, ho
                        Dåret, Vårherre visste korles det var med henne. For det var
                        gale med henne. Tynnare og tynnare i andlete, og tjukkare og tjukkare elles,
                        og still og tangst tå seg, ingenting
      om
      henne
                        meir. Ein lyt tenke seg om, før ein legg i veg og snakkar om slikt.
                        Per torde ho ikkje nemne det til; det hogge vilde ikkje ho gi han.
     </p>
     <p>
      Så vart det han Morten Aune å snakke om. Han hadde fare ei
                        uferd. Han hadde gått seg ned i Flymyra ein kvelden. Dei fann aldri
                        att han meir, – ein fann aldri att noko som vart borte der. Den eine
                        etter den andre kom og fortalte: Dei hadde havt førevarsel om det.
                        Grenda grodde over med mørkrædd snakk. Rev-tikja hadde sete og
                        hosta og gjøydd vestpå haugen ovom flya natt etter natt; og to
                        kjyr hadde kasta daukalven straks før. Ein gammal krok som var til
                        sengs og låg vaken om nættene, hadde hørt
      <pb n="118"/>
      rop innover myra i vinter; og ramnen, den ufuglen, hadde sete oppi fjelle
                        og sagt rah! mest kvar einaste dagen. Og kvelden før, eller same
                        kvelden det hendte seg, hadde himmelen vore så nifsk som dei ikkje
                        hadde set han før: blågrøn og gul vatrut i eitt bragl,
                        og sistpå vart han som ein gloande omn, med nåkvite skapningar
                        som hoppa og dansa – han hadde no vel aldri gjort åt med seg,
                        armingen? For han kunde vel ha som ein liten grunn til det òg, hadde
                        først styggmagta fått klo i han. Men
      dei
      hadde tenkt det var
      krigstid
      og
      blodsudgydels
      det varsla for. Men verst var det aust
                        i Svarthammaren.
     </p>
     <p>
      Svarthammaren? sa Jens, og Per såg hastig opp.
     </p>
     <p>
      Ja, kjære, hadde dei ikkje hørt det da? Her ein natta rodde det
                        einkvar frammed lande der, og da stod der ein kvit ein oppi berge, dei
                        trudde ikkje auga sine, enda dei var to mann i båten, men så
                        tok han til å lea på seg, bynte å fekte med armane
                        åt deim og vilde deim eitkvart; dei la seg på årane det
                        dei vann, og det siste dei såg, var at han hivde seg hovudstups i
                        sjøen, – det var ein som ikkje låg i kristen jord.
     </p>
     <p>
      Jens skompa borti Per og hadde det trøysamt. Valborg såg det,
                        men ho trudde det kom seg av, at dette skulde vera ovtru og røl.
     </p>
     <p>
      «Ja ja, vøl ikkj det du,» sa han; «det hi henda
                        så gæli før.»
     </p>
     <p>
      «Å ja; det e no ikkj-noko å flir åt,» sa
                        ho; ho hørte sjøl ho darra i måle.
     </p>
     <p>
      <pb n="119"/>
      Ho måtte ut med det til Per, om kvelden dei vart
                        toeina:
     </p>
     <p>
      «Det skuld no aldri vara – – »
     </p>
     <p>
      «– han Morten som va tjyven jau? Jau, det kan du ferbann
                        dæg på!»
     </p>
     <p>
      «Æg mein da du e fél,
      
      æg!» Ho vart liggande fortenkt. –
                        Ja ja, sa ho om ei stund; det fekk våge seg det; no når det
                        var gjort. Men sprang han på sjøen da? Ja, da var det no
                        sjølgjort da; så da fekk det bli hans sak å svara for
                        det.
     </p>
     <p>
      Ja, sa Per, og snudde seg.
     </p>
     <p>
      Men Anders hadde ligge vaken og hørt på.
     </p>
     <p>
      «Drap dok 'n lel da?» sa han, han reiste seg og sat i
                        senga, spelande vaken.
     </p>
     <p>
      Neida, neida, sa mora, – det var ikkje slik, men slik! Ho snakka han
                        rundt så godt ho kunde, og han låg og hørte på,
                        still og vantruen. Han spurte ikkje meir.
     </p>
     <p>
      – – – Men så var det det der med tausa att.
                        Valborg fekk henne med seg ut ein dag og renska eng; det var eit arbeid som
                        ein måtte vera med sjøl-seg til, skulde det bli
      gjort
      . Dei var nedom reina, og for seg sjøl.
                        Valborg studde seg på riveskafte og såg på henne.
     </p>
     <p>
      «E det 'n Jens da?» sa ho, best ho stod. For det vart
                        ikkje annan måte å ta det på.
     </p>
     <p>
      Det var mest som dei slo føtene unna gjenta. Ja, svara ho, det var
                        han. Og no var ho glad, at det endelig eingong var sagt. Jau, det var han
                        Jens ja, tok ho oppatt.
     </p>
     <p>
      <pb n="120"/>
      «Eig du ikkj skamm i live da? At du kjem her og skjemmi
                        ut heile Juvikja, he?»
     </p>
     <p>
      «Æg ha no ikkj villa det hell, æg,» sutra gjenta.
                        «Men det nøtta no ikkj det så.»
     </p>
     <p>
      Valborg måtte vekk ifrå det. Tenkte dei på å
                        gifte seg no da? spurte ho.
     </p>
     <p>
      Dei tenkte da det ja, så smått. «Førri
                        slåttonna, meint vi.»
     </p>
     <p>
      Var ho så gælen etter han da? Etter han
      Jens
      ?
     </p>
     <p>
      Gælen etter han? Nei, det fekk no vera måte med det. Gjenta
                        kvikna til fort no, og Valborg likte seg mindre og mindre. – Nei, det
                        var berre så vidt ho såg råd for å ta han, han
                        var så vond å komma innåt, for han raka seg mest aldri.
                        Og ikkje kunde han vera stort til kar heller, som for hoss henne, hoss tausa
                        på garen, – nei, det var knapt ho vilde ha han. Men han hadde
                        vore snild med henne, utrulig snild, og så var han ein umulig ein
                        å komma seg ifrå. Og no – var det vel i seinaste lage
                        å snu? Gjenta såg nedover seg.
     </p>
     <p>
      Valborg vart raud. Ho kremta og vart kvass i auga. Rettno jaga ho
                        førkja beint utor garen.
     </p>
     <p>
      Men Dåret såg matmora truhjarta opp i andlete, dei var jamgod
                        dei to, no:
     </p>
     <p>
      «Osså va det no snart likar – – enn å gang
                        som taus all sin dag. Og likar enn å bli plasskjerring.»
     </p>
     <p>
      Valborg måtte unna att. Ho tok til å arbeide.
      <pb n="121"/>
      Ho
                        brann i andlete, og hendene skalv. Dette var det ufysligaste ho hadde
                        gått seg opp i.
     </p>
     <p>
      Dåret tok riva ho òg. Det var ei trivelig gjente, som karane
                        måtte bli gal etter, ho var vakker no òg, det såg
                        Valborg for seg der ho fór; toskehue var farlig nok, og han Jens vart
                        no Jens han.
     </p>
     <p>
      Og det verste var, at ho var så dum: ho kunde tru kva det skulde vera!
                        Ingen vann over henne.
     </p>
     <p>
      Nei, det verste var ikkje det heller. Valborg kjente det som ein
                        brystbrånna dagen til endes: Ho var slug som ormen attåt. Ho
                        kunde narre om det så var han Jens.
     </p>
     <p>
      Ho måtte til Per med det om kvelden. Om han visste korles det var med
                        ho Dåret?
     </p>
     <p>
      Nei, det visste han ikkje.
     </p>
     <p>
      Ja, slik stod det no til, fortalte Valborg. Og no tenker ho å bli
                        garkone her?
     </p>
     <p>
      Det var mest som Per ikkje hørte det ho sa. Ho sa det eingong til: Ho
                        tenker å bli garkone her?
     </p>
     <p>
      «Ja ja, i gudsnamn da!» Han såg ned millom nevane sine,
                        og gjeispa.
     </p>
     <p>
      «He?»
     </p>
     <p>
      Nei, han sa ingen ting.
     </p>
     <p>
      «Ja, men det henda ikkj, den dag sol skjin! Så mykji du veit
                        det!»
     </p>
     <p>
      Ho var kritande bleik, og darra kring munnen.
     </p>
     <p>
      «Nei nei,» sa han, og så reiste han seg og gjekk ut,
                        skulde sjå til hestane.
     </p>
    
   </div>
   <div type="chapter">
    <head type="main">
     
      Tuftene skyt ham.
     
    </head>
    <milestone unit="uchapter"/>
     <p><label>
      I.
     </label></p>
     <p>
      <pb n="122"/>
      Juvik-garen ligg ned imot fjorden i aust, med brattreinar og
                        bakkar; på nordsida er det bratte furuhaugen, og så marka;
                        sørover, på andre sida bekken, er det bjørkskog og
                        utslått, myreng og hamrar om einannan, og så fjelle; myrane i
                        vest, heilt til plassgrenda og sjøen. Kringom husa er det fint og
                        flatt, framfor nokon annan gar i bygda. Fjorden ligg open austover, han
                        blikkar i godvêre og er til hugnad, og i stormen kan ein stå i
                        livda oppi Juvika og høre på han og sjå kor kvit og
                        vill han går. – Kjem ein sjøveges til Juvika, ligg
                        garen og ikkje ansar på ein, ligg og har sitt for seg sjøl.
                        Han har som ein tone ikring seg, det syntes Juvikfolke støtt, ein
                        djup og god tone, han kom ifrå skoglunnane og han kom ifrå
                        gjorde og han kom ifrå husa sjøl; Gammelstua var låg og
                        grå, med berre eitt auge imot ein, ein gammal heim, han var for
                        gammal til å døy; Ny-stua var høg og sterk og hadde
                        mange vindauga, rettelig ein juviking, som frammand-folk hadde lite mot til
                        å gå oppunder
      <pb n="123"/>
      ausyna; og dei andre husa store og
                        stødige og enig med henne i alt og eitt: Dette her er Juvika, og har
                        du erend så får du leite til gars.
     </p>
     <p>
      Slik var det for Valborg, den gongen ho kom flyttande, og ho glømte
                        det aldri. Det bar henne opp, all tida, det kjølte på henne og
                        logna ikring henne etter som det høvde. Og slik vilde ho dei skulde
                        kjenne det, same kven det var.
     </p>
     <p>
      Ein fekk no legge øre til og høre etter, sa ho til Per ein
                        dagen.
     </p>
     <p>
      Pøh! Han bles berre. Slikt skulde ein ikkje legge på seg. Dei
                        laug reint og beint. Dei hadde ikkje hørt det slag – verken i
                        Svarthammaren eller nokon stad!
     </p>
     <p>
      Ho måtte sjå på han: Han såg mest ut som ein
                        utvaken og klein ein. – Svarthammaren ja, det var no for
      seg
      det.
     </p>
     <p>
      Trudde ho på det da?
     </p>
     <p>
      Trudde på det? Nei, det gjorde ho ikkje, det var ikkje sant, for ho
                        hørte dei fortalte det allstads borti garane. Nei, men det var Juvika
                        ho tenkte på. At det var der dei var, og der dei skulde vera.
                        «Og det høyri du ò, Per, ikkj sant?»
     </p>
     <p>
      Og Per hørte det. Han hørte det kor han så gjekk og
                        stod. Ja, sa han framfor seg. Det var no som det var, med den tingen. Men no
                        tykte han mest det hadde gått sundt? Kolven hadde dotte utor
                        bjølla, merka ho ikkje det? Rettno kunde det visst vera det same kor
                        ein gjorde av seg.
     </p>
     <p>
      <pb n="124"/>
      Valborg hadde merka det. Og ho hadde vore frimodig imot Per i
                        det siste, ho beit seg ikkje i leppa for å seie hån
                        både eitt og anna; ho var nøyd til det. – Ja, sa ho.
                        Men det er du som skal få det i gang att, Per; du og ingen annan.
                        Javisst, det var dette med han Jens; men det òg fekk ein ta og gjera
                        eitkvart med.
     </p>
     <p>
      «Han Jens, sei du. Vi va no vel lik go om det, bå
                        to.»
     </p>
     <p>
      «He? Å, med han tjyv-neglin som sprang på sjøn?
                        Men du veit da vel det som verr' e: at 'n tenkji på
                        å gift sæg med a?»
     </p>
     <p>
      «Ja vel,» sa Per, og no vilde han gå sin veg.
     </p>
     <p>
      «Ja, men – du
      mein
      no vel ikkj
                        det?»
     </p>
     <p>
      «Ka for noko?»
     </p>
     <p>
      «Æt han ska få tak a Dåret?»
     </p>
     <p>
      Valborg måtte for resten sjå på Per. Så utsliten
                        hadde ho ikkje set han. Slik hadde ho ønskt seg han skulde bli, nokon
                        gong, så skulde ho vera
      god
      med han. Men no sa
                        ho berre:
     </p>
     <p>
      «Du e no vel ikkj styrlaus, Per? Du må no vel vatta
      
      hut?»
     </p>
     <p>
      Han blinka, og stod og kjente med tunga innetter tanngaren, liksom han hadde
                        svare der ein staden.
     </p>
     <p>
      «He?» Valborg vart mållaus mest, kva skulde ein trive
                        til? Ho vart mørkraud heilt opp i panna. «Det e så
                        mykje du veit det Per, at da bli ikkj æg her ein dag
                        lenger!»
     </p>
     <p>
      «Nei?» Det hørtes som han levna til. «Nei,
      <pb n="125"/>
      du veit – – vi kund så gjern fløtt
                        herifrå? Ja, for – e – Juvikja e ikkj stort meir hell
                        for ein.»
     </p>
     <p>
      «Jaså. Det e slik no. Ja da så …»
     </p>
     <p>
      Han stod med ein liten hammar i handa, hadde stått og sett på
                        han lenge. No såg han opp på henne, med eit nytt andlet; det
                        var vake og kvikt, og Valborg vart opprådd framfor det, slik som
                        før; det var no så si såk å stå her og
                        legge opp med han Per!
     </p>
     <p>
      «Juvikja – her e ikkj meir å tak sæg te her i
                        Juvikja. Dem hi gjort det i stand alt i hop, føri oss, jorda og husa
                        og kvart eit grand, her e ikkj det slag meir.»
     </p>
     <p>
      «Nei men. Det e no Juvikja da!» Valborg visste ikkje meir
                        å seie, og så gjekk ho.
     </p>
     <p>
      Men det arbeidde i henne. Ho ansa ikkje på litle-guten, som hang etter
                        henne og bad om ein matbete, og ho glømte å svara når
                        dei snakka til henne, ho opna berre munnen og var på vegen med
                        svare.
     </p>
     <p>
      Valborg var av Engdalsfolke, og dei var vaksne, – ho vilde ikkje
                        eingong syne Per kor sterk ho var. Det var så mangt ho ikkje
                        vørte å syne han, for det var ikkje sagt kor mykje han likte
                        det. Men i dag tok ho etter både det eine og det andre, og
      flytta
      på det, ho lingsa fulle vass-stampen
                        over kjøkengolve, så tausene vart ståande og
                        glåme reint tannlause etter henne. Det kom for henne, at vart han
                        uvislig, han Per, og vilde løype av frå heimen, så fekk
                        ho i gudsnamn ta
      <pb n="126"/>
      og
      halde
      han! –
                        Ja, han var ein juviking, men bi no ur-lite!
     </p>
     <p>
      «Så trur du vel det va berre for gårn her æg
                        villa hit,» sa ho for seg sjøl. «Du får tru det
                        du vil om det. Du får tru det du vil, Per, men det ska æg no
                        fertæl dæg – »
     </p>
     <p>
      Valborg går framom Jens utpå garen, han står og sprettar
                        ifrå hesten. Ho såg ikkje på han, det let ho helst
                        vera, men ho syntes han flirte etter henne. Dagen etter kjem han tett framom
                        henne, med ho er utpå vollen og legg klæa på bleik. Kva
                        du mein han der går og loverer etter? tenkte ho.
     </p>
     <p>
      Han stanar; han ser på henne så hjartans opprådd: Ho
                        stod her åleine og stræva? Var ikkje ho Dåret med og
                        hjelpte til? Å nei, ho var vel ikkje
      til
      det,
                        kanskje. Valborg gir på med sitt, og så ler han: He he, ho
                        byner og bli så tjukk, ho Dåret, har du ikkje vorte vâr
                        det? Det ser ut som det stundar til bryllop her i garen – kanskje du
                        alt har forstått det? Men du Valborg du? He he, du får no
                        hjelpe denne kjerring-såla mi urlite; no i førstninga slik. Du
                        får gjera som ei skamlig husmor av henne. Ettersom de to skal komma
                        til å gå på gnage i lag.
     </p>
     <p>
      Valborg rettar seg bein, kjenner på ryggen sin, han er vond, og
                        så tek ho korga si og går. Jens såg at ho var
                        raudflekkut i andlete, der ho gjekk. – Der gjekk ho, sa han med seg
                        sjøl. – No kan du stå der no, tenkte ho. – Men
                        forresten så må eg no snakke med han, sa ho,
      <pb n="127"/>
      og
                        sette ned korga att. Ho såg både opp og ned over han.
     </p>
     <p>
      Han meinte no vel ikkje dette? At han vilde gifte seg med
      tausa
      ?
     </p>
     <p>
      Nå, han meinte det no vel òg. For når ein hadde fiska i
                        vass-stampen, så.
     </p>
     <p>
      «Ditt utskuv.» Ho vart så harm ho fekk tårane i
                        auga.
     </p>
     <p>
      «Ho Dåret e ikkj for katten, ska du tru. Ho gjer alt ein bed a
                        om. Og mykji, mykji meir! Og vakker nok – ho e ikkj stort styggar ho
                        enn anna folk.»
     </p>
     <p>
      «Ja
      så
      mykje e det: Da reisi vi
                        vår veig!»
     </p>
     <p>
      «Hm-hm-hm! Nei-nei-nei!»
     </p>
     <p>
      Han gjølte som med barne, han var så rar ho måtte mest
                        le. Ho gjorde med nakken, og gjekk.
     </p>
     <p>
      Ho snøste, hørte Jens, ho bles han ifrå seg som vond
                        lukt. Å det var skrôt ikkje han Per var vaksen kar, så
                        han kunde ha tukta henne, det hadde vore stas! For ho var eit helgeplagg til
                        kvinnfolk!
     </p>
     <p>
      Valborg tykte ho måtte snart trampe i garen til dem alle i hop: Er de
                        tullut, eller tenker de på og skal bli det? – Juvika, var det
                        ingen ting det da? Hadde ikkje garen ein einaste ein utan henne å
                        lite på?
     </p>
     <p>
      Ho sa det til Per om kvelden etter dei hadde lagt seg, for ho fekk ikkje
                        blund på auga: Det er det raraste eg har hørt. At ein skal
                        rømme beint ifrå farsgaren sin, og late han ligge
      <pb n="128"/>
      for fefot å kalle – er det folk som har gjort det nokon gong
                        da? Springe og kaste og vera like glad.
     </p>
     <p>
      Per svara ikkje, og ho treiv til det sterkaste ho visste:
     </p>
     <p>
      «Enn om 'n far dokkes ha levd, ka du mein han ha sagt da,
                        åt slik åtfar? Hi du tenkt på det, Per?»
     </p>
     <p>
      Ho hadde så vidt teke etter sømnen, der spratt Per opp og sat i
                        senga.
     </p>
     <p>
      «Svarthammarn!» seier han.
     </p>
     <p>
      «Å kyss katta!»
     </p>
     <p>
      Ho snudde seg tvert ifrå han, og han la seg att, låg og lest
                        som han sov.
     </p>
     <p>
      Ein vaksen kar som låg og ikkje sov, det var det argaste ho visste. No
                        reiste han på seg att, og så mumla han med seg
                        sjøl:
     </p>
     <p>
      «Det finnst da ikkj hund her i nerheita?»
     </p>
     <p>
      «Ja, så får det vara ka i søtten det vil
                        da!» Litt etter la ho til, og no var ho linn i måle:
                        «Det e da ein sau oppi markja, høyri du ikkj det
                        da?»
     </p>
    
    <milestone unit="uchapter"/>
     <p><label>
      II.
     </label></p>
     <p>
      I hundedagane flotnar det opp, det sjøen har teke. Da flotna Morten
                        Aune opp òg. Dei fann han i fjæra sørom Svarthammaren,
                        to gutungar som var ute og rodde etter seien ein natta. Der låg han i
                        tangbeden, ein daumann, eit sjølik; dei kjente han på
                        klæane, for han
      <pb n="129"/>
      hadde blå støypkofte og
                        eit raudt ullbinn kring halsen; dei vart ille ved og hadde seg vekk. Dei
                        fortalte det i Juvika, til kvinnfolka, og dei sa det med karane. –
                        Det var no mangt slags tøv òg, sa Jens. Per sa ikkje noko.
     </p>
     <p>
      Etter kveldsmaten rodde Jens på seisjøen; det hendte seg han
                        gjorde det. Valborg vakta på Per. Jau, ved midnatts-leite stal han
                        seg ut, og vart borte. Lukka på reisa, tenkte ho. – Dei kom
                        att i same tida, på morgoparten. No må det da bli fred
                        å få, sa ho med seg sjøl.
     </p>
     <p>
      Dagen etter var folk ute og leita, dei fór heile lande
                        sør-ett'med, men dei såg ikkje til noko uvanlig.
                        Gutungane hadde vel tulla og skræmt seg sjøl. Han Morten hadde
                        gått seg ned i flya han.
     </p>
     <p>
      Den dagen rodde Per over fjorden og til Håberg, vilde snakke med ho
                        Ane.
     </p>
     <p>
      På Håberg gjekk det sin vante gang, og han var skjeiv. Garen
                        var stor; og drifta lita; det såg ut som det venta på dauen
                        all ting der. Ætta var no òg mest utdød, berre gammalt
                        og barnlaust det litle som att var, så ho Ane fekk sitte i fred.
     </p>
     <p>
      Per gjekk og såg seg om, før han leita inn. Der stod no husa,
                        han måtte le til dem, så forkomne var dei; og garen imillom
                        dem berre botnlause dya. Der hadde ein jorda: sur, sur; stein og myrsik all
                        stads, krungelbyskje og brakland og allslags sål-dom. Men så
                        uendes med vidd,
      <pb n="130"/>
      og skogslått med ein lysta, og skog; og
                        god jord, visst, når sant skulde seiast.
     </p>
     <p>
      Han gjorde seg enda ein sving; han gjekk med ei grop millom augnebrunene,
                        levna til meir og meir, og fekk den sterkblå blenken i auga, som
                        juvikingane hadde når dei tok seg for med eitkvart.
     </p>
     <p>
      Å jau, sa han medkvart. Å jau; med guds og godmanns hjelp
                        så. Og skog ja, og hamning – han stod på Stallhaugen og
                        såg bortover – her måtte ein da vel vera bra
                        usørgandes for det. Og ingen lang sjøveg. Og så
      
      brenntorv, brenntorv alt med ein såg
                        bortover. Og nyland å ta opp, nøgda for heile live:
     </p>
     <p>
      «Bevare dæg for ei vidd og for ei megtiheit!»
     </p>
     <p>
      Ane var det tufsi med. Ein måtte komma i hug eit surt tre på
                        ein sur voll. Det var berre sautr og syt, all ting så var det
                        bågt for henne, gar og folk og kva som for auga kom. Gammal tok ho
                        òg til og vart – gammal men ikkje stygg.
     </p>
     <p>
      Kvifor gifta ho seg ikkje? sa han. Ho vart raudlett, ho skvatt mest, men det
                        var rart kor det yngde opp henne. – Ja,
      skulde
      ho det? Ho, ei gammal enke, å kalle, kor vilde han henn?
     </p>
     <p>
      Hø! den som sat med gar og grunn, og medel, ho måtte da ikkje
                        snakke synda!
     </p>
     <p>
      Garen? Nei, ban, den skræmte berre folk, den; skræmte folk
                        frå huse, slik var det med det. For folk var dumme, skulde ho seie
                        han.
     </p>
     <p>
      Ja-a, dei var langt komne, i den tingen.
      <pb n="131"/>
      Men enn ein enkemann
                        da? På eit fint lite rom – det var mange slike.
     </p>
     <p>
      He! sa ho, – han snakka tull, men det var gildt å høre,
                        ho måtte smile. Ho tok til og sette fram mat.
     </p>
     <p>
      «Ja, høyr mæg no her og sjå mæg no der,
                        Ane: No kan æg kjøp tå dæg garen,
                        æg?» Han sa det med han sat ved borde.
     </p>
     <p>
      Det vart ho berre lang i andlete av, og flat i auga.
     </p>
     <p>
      Jau, verkelig, han skulde fortele det slik det var, at han hadde komme hit
                        eins erend for det. For Juvika var ingen gar for to, ho skulde vel ikkje
                        byttast sund? Kva?
     </p>
     <p>
      Nei, var det likt, men.
     </p>
     <p>
      Han snakka henne rundt og rundt, han var så lettliva og så
                        sterk til mote, ho hadde aldri hørt han Per slik, ho hadde ikkje
                        hørt nokon slik, i langsamlig tid; han snakka om ætta og han
                        snakka om seg og sitt, til ho syntes det var ikkje anna til enn det: han
                        skulde ha havt denne garen her. Han snakka beint ut, fortalte om Jens og
                        Dåret, og om Valborg, om pris og pengar og alt han hadde tenkt
                        på, og før ho visste orde av, var han midt inne i hennar ting,
                        ho såg det for seg kor det bar att og ned med garen, og åra
                        tok henne sjøl, ho skulde sele no og få litt peng på
                        kistebotnen, det var ingen småskilling han baud henne, 400 daler radt
                        og rundt! og slegtningane etter mannen hennar dem skulde
      han
      snakke med, han skulde gå dikt på dem, sa han,
      <pb n="132"/>
      by dem proces og full hyre, var så dei lysta
                        på det.
     </p>
     <p>
      Dikt på dem! – det var eit ord som tok henne. Han Per fekk dei
                        agte seg eit grand for.
     </p>
     <p>
      Ja, eller kanskje han skulde godsnakke med dem? Kanskje så flyttar du
                        til Pålsnese du, til han Andrias?
     </p>
     <p>
      Ho vart både raud og heit, for han Per sat visst her og las i tankane
                        hennar. Han Andrias var enkemann, og ein trivelig mann, og vaksne born, og
                        ein god liten gar og peng attåt; og så var han nærmaste
                        arvingen etter mannen hennar.
     </p>
     <p>
      Så får han pengane for Håberg, og kva skal dei andre
                        seie da? For dem er det mest ikkje lyd i lenger; – så har dei
                        vunne, og så har du vunne, det bli utgangen og endlyktelsa, sa Per,
                        og takka både for mat og drikk.
     </p>
     <p>
      Tingen var godt som avgjort da han fór. Det var einast om Ane skulde
                        ha kår, det vart ikkje avsnakka, men det hasta det no heller ikkje
                        med, før ein såg kva ein trong.
     </p>
     <p>
      Det var ein lyslett og urolig dag, skuggar og sol kappsprang med ein annan
                        innover lande, over bergskoltar og myrar og mjuke grønne lauvskogen,
                        garar med små grå hus steig fram og smilte her og der;
                        Juviklande kom roande imot ein somtid, med gras-strender og furuhaugar
                        frammed sjøen.
     </p>
     <p>
      Per kom heim til Valborg med lyst andlet, kom ovanfrå som i gamle
                        dagar og snakka til henne, fortake kva han hadde vore i veg og
      <pb n="133"/>
      gjort. Ho vart litt tankefattig, kom det for han, ho var ikkje
      så
      lett å tine opp.
     </p>
     <p>
      Nei, sa han, det var vel gjerne litt stridt det her. At han ikkje nemnte det
                        til henne før han fór.
     </p>
     <p>
      Å det! nei det kom ikkje for henne, tøv og tull! Men ho blunka
                        litt sårøygd ut i vêre, såg han, ho stod der som
                        ei småveikje framfor han. Ho såg seg rundt, på alt som
                        var, det var der ho skulde finne att magta si. No snudde ho seg til han,
                        reint som ho var i nød:
     </p>
     <p>
      «E Juvikja berre som eit gammelt kle-plag da, Per?» Ho skyndte
                        seg å legge til: «Ja, for mæg, veit du det kan bli
                        slikt slag – men enn visst 'n far dokkes ha levd?»
     </p>
     <p>
      Ho snudde seg fort, ho var på vegen til bure etter grautmjøl og
                        måtte springe, gryta stod visst i kok, sa ho.
     </p>
     <p>
      Ja, berre ho ikkje saud
      over
      , så var det bra
                        … Per stod og såg etter Valborg og glømte å ta
                        inn auga att. – Men den som har teke Styggmannen på nakken,
                        han lyt bera 'n fram, mumla han. Og no fekk han avstad og sjå
                        etter 'n Jens.
     </p>
     <p>
      Jens var nedi Skare, ein plass nedmed sjøen, på nordsida, det
                        var berre nokre stig dit. Dei nedi Skare var berre så midt i lage til
                        folk, og Per vilde helst kalle dei ratpakk, late og svoltne, og ureinslige i
                        kjeften; men der var Jens, og der var han ofte.
     </p>
     <p>
      Per larka nedover sjøvegen. Han tykte han
      <pb n="134"/>
      hadde aldri set
                        så fin ein sommarkveld, det dogga blåkvitt innetter dalane og
                        myra, og enge stod i blomster all veg, dagrabben nådde ein mest opp i
                        nevane; no rann kveldskuggen over bakkane her, over syre og soløy og
                        kvite barbroekra, over vondt og godt; det er slikt sellskap i fôre,
                        enten det står på vollen eller ligg i lasse, Per hadde hjarte
                        for det. – Fôr vart her bra med i Juvika, og korne såg
                        heller ikkje kleint ut i år; rettno stod bygge i skottstaen, og da
                        skulde ein gå med ljåen, det var eit visst ord.
     </p>
     <p>
      Å ja, sa Per, det var så det. Ein var ein fri skapning, ein
                        gjekk dit ein vilde. Han såg aust i himmelen, det var så
                        vakkert der over fjellakslene, store gulkvite skyer låg der og skjein
                        for ein, og måsen han lokka innpå fjorden. Fjella, dei
                        står der dei står, dei veit kor dei hører til. Skya ho
                        gjer ikkje det, ho er på ferdafot støtt, ho reiser dit ho
                        lystar, og forandrar seg etter som hjarte er til.
     </p>
     <p>
      Men kor vart det tå han Jens! Kom han ikkje heim og åt til
                        kvelds heller, som anna folk?
     </p>
     <p>
      Endelig kom han, og Per gav seg til å gå borti enge og
                        skjønna på det.
     </p>
     <p>
      «Ja no, Jens, no hi æg vøri i veig og kjøft
                        mæg går. Kan du gjess-på?»
     </p>
     <p>
      Det kunde ikkje Jens, men han levna til og vart utålmodig, han vilde
                        vita det straks. Håberg? Javel. Jaså. – Men du veit:
                        det skulde no
      eg
      ha gjort da. For eg er no meir som
                        ein vinglar og ein skinglar; og noko overlag i kjerringvegen
      <pb n="135"/>
      vart det no ikkje heller, kan eg tru. Så det der det var toskut av
                        deg.
     </p>
     <p>
      Det var no han som var eldst da, sa Per.
     </p>
     <p>
      Det likte aldri Jens dei sa. – Ja, eg hører du seier det, sa
                        han. Men det er no ho Valborg som er basen, det er slik ein nakke på
                        henne, ja, du veit, ho er eit guldæble udi din hånd imot ho
                        Dåret; for ho Dåret, stakar, det er no visst berre ei dultr,
                        det, og eit jaakl for Vårherre.
     </p>
     <p>
      «Nei ti-still med dæg! Du går no vel ikkj og sett ned
                        kånnå di lel, veit æg?» Per var skjeiv i
                        andlete.
     </p>
     <p>
      «Det gjer æg no vel som æg vil med, for den
                        del.»
     </p>
     <p>
      «Gjord dem det, mein du, han – ja, han farfar og – anna
                        skikkeli folk?»
     </p>
     <p>
      «No må du bynn igjen! – Nei
      dem
      nei, dem levd no i gammel-ti 'n dem; den tida da menniskene
                        formeredes
      på jorden
      , som du veit.» Han
                        snudde seg om til Per og lo stilt og godt: Jaså, han måtte
                        flytte, han, for det at Juvikgaren var for liten? Å nei du, san, det
                        hadde vel vorte ein annan ein som måtte flytte da. «Bi no
                        ur-liti, så ska æg fertæl dæg det æg: Det
                        e Svarthammar-kusinn som skremi dæg herifrå. Visst at
                        æg ha vøri retteli
      god
      ti mæg,
                        så skuld æg ha skitskræmt dæg ifrå heile
                        stelle. Men æg – meint no mest vi kund ha gått her
                        bå to og stomla.»
     </p>
     <p>
      Per gjekk og tagde ei stund, og la over med seg sjøl. Så tykte
                        han, han fekk seie det som det var til:
     </p>
     <p>
      <pb n="136"/>
      «Du kan gjern sei det at æg e skræmt. For
                        æg e det. Men det e ikkj berre det, Jens. Æg
      må
      vekk. Det e liksom dem vil
      ha
      mæg vekk, over fjorden.»
     </p>
     <p>
      «Kem da?»
     </p>
     <p>
      «Nei, det veit æg ikkj. Men æg merka dem vil det
                        slik.»
     </p>
     <p>
      Han hadde slett ikkje fått sagt det. Han hadde det så
                        klårt for seg, men det kom bort imillom fingrane når det
                        skulde fram. Men det gjorde ingen ting, om dei trudde han var
                        forfæld. Han hadde som eit fotfeste, tykte han: Han skulde gjera det
                        ingen juviking hadde gjort føre han. Det hadde vakse seg så
                        stilt opp i han, med han gjekk her og var tynn og nedforkommen. Dei
      snakka
      med han.
     </p>
     <p>
      «Sjøl veit,» flirte Jens, «kanskji så
                        fløtta vi herifrå samma da'n, du og æg,
                        Per.»
     </p>
    
    <milestone unit="uchapter"/>
     <p><label>
      III.
     </label></p>
     <p>
      Per tok det for skøy, og tenkte ikkje meir på det. Jens meinte
                        vel heller ikkje stort med det, men det skulde snart bli ålvor av
                        det.
     </p>
     <p>
      For det første vart det høyonna, og ho vart langsam, det fanns
                        ikkje tørk i år heller, berre røyt og trollvêr;
                        og enda fekk ein vera glad, for det spåka for verre tider, det
                        hørtes fortalt om både krig og nødår, himmelen
                        var full av spådom om det som gale var. Juvik-karane bles berre til
                        det, og kjona med høye sitt det beste
      <pb n="137"/>
      dei kunde, og
                        endelig hadde dei det i hus, slikt det var.
     </p>
     <p>
      Du er no vel ikkje så blåferdig til å flytte enno?
                        spurte Jens ein dagen, dei hadde just ete slåttonn-grauten.
                        –Å, det var no visst best å byne så
                        smått, no heretter. Ho Ane vilde det helst. – Det var no denne
                        bryllops-greina. Jens prøvde å flire, men kom ikkje skikkelig
                        ifrå det. Det kunde vera – triveligare, om dei vart her til
                        så lenge. – Ja, men lat det så bli snart da, sa Per.
                        For det var underlig med Jens, når han stod og var opprådd.
                        – Det er eg nøydd til, sjå. «Ei sål te
                        mann, ei bonnåt brur» du kan da vel den?
     </p>
     <p>
      Per gjekk stilt ifrå han. Det kom for han noko som aldri hadde komme
                        for han før: at slik
      var
      han Jens, og ansles
                        kunde han ikkje bli; han var knapt lukkeligare han enn anna folk.
     </p>
     <p>
      Så vart det bryllopp i Juvika, og dans og liv, og om ein tre fire
                        dagar var det overstått. Lenger kunde ikkje Per dryge med flyttinga;
                        og det vigtigaste for ungdommen var snart ikkje dansen men maten, dei tok
                        til og vart bra uvant med å eta seg mett på skikkelig mat. Det
                        var tynnt om, borti garane.
     </p>
     <p>
      Så bar det i flyttinga. Det vart no inge langt arbeid, for dei hadde
                        ikkj stort pøre å dragse med seg. Dei skulde gå
                        ifrå det som det stod i Juvika, og gå inn i det slik det stod
                        på Håberg. Garen heime hadde gutane fått som han var,
                        imot at gjentene fekk lausmedelen
      <pb n="138"/>
      og kvar si ku av
                        båsen; no løyste Jens broren ut med 200 sølvdaler, og
                        dem var Per aust i Engdalen og lånte halvparten av; han skulde ha dem
                        med seg til Håbergs, og Jens trudde seg ikkje i veg sjøl.
     </p>
     <p>
      «Æ mein vi vart fattifolk attmed det her,» sa Jens. Han
                        sa det slik at Valborg hørte det, og han hadde den hugnaden at ho tok
                        det åt seg, ho vart hard i andlete, stod og skjelvoks over heile
                        plata, denne høgtida hans Per, slikt gjorde godt for ein å
                        sjå. Men Per voks i vêre og smilte ned til han: Slik er no han
                        Jens, og ikkje ansles; vond som dørtrekken, stakar, og elles ei
                        godmenne all igjenom, det hadde vore mang ein trøysam dag i lag med
                        han, san.
     </p>
     <p>
      Dei fekk godvêre da dei flytta, svartstilla og solskin. Jens var med
                        og rodde over. Det vart elles ikkje noko rettelig avskil med Juvika og folke
                        der, for dei hadde eitt og anna dei måtte bortover etter, Per etter
                        unghesten ein dagen, for den vart det så han kjøpte med seg,
                        Valborg kom i hug ho hadde glømt både renn-stolane sine og ei
                        atten-passen vevskjei og anna smått.
     </p>
     <p>
      Men Valborg stal seg til og såg seg attende. Ho burde ikkje gjera det,
                        det skulde ikkje vera noko godt merke just, men ho sat no slik med dei
                        rodde, ho hadde ikkje annan stad å gjera av auga sine.
     </p>
     <p>
      Juvika snudde seg ifrå henne og let seg att.
     </p>
     <p>
      «No sjer vi ikkj heimen vår meir,» sa Anders; han
                        òg stirde attende, og han var dygtig langlet.
     </p>
     <p>
      <pb n="139"/>
      «Ja, men det e arti å vara med og ro, e det ikkj
                        det?» sa Valborg.
     </p>
     <p>
      Det var elles fleire merke som ikkje varsla for noko godt. Valborg såg
                        dem og Per såg dem, men slikt brydde ein seg ikkje om lenger, det var
                        slutt med den tida.
     </p>
     <p>
      «Du får ha takk da, for hjolpa,» sa Per med Jens.
     </p>
     <p>
      «Legg 'n på stein der, du. Osså kjem du bortover
                        ette hesten føri helgja da?»
     </p>
     <p>
      «Ja, ka dag e det i dag?»
     </p>
     <p>
      «I dag e det
      onsdan
      , og i morrå bli det
      torsdan
      » – Jens skuva ut
                        færingen og stod i båten. «Det e sant: Tvi han voli
                        rett!» det skulde ikkj vera av vegen å seie, hadde han
                        hørt.
     </p>
     <p>
      Per var bortover eit par vendingar, men berre som snarast, Valborg ikkje, for
                        han utretta det for henne.
     </p>
     <p>
      Og så var det ikkje stor tida til å tenke meir på den
                        tingen. På Håberg var det tusen ting som venta på dem.
                        Først måtte Per på take, for det rann som
                        sålden, så til å skjera bord og legge inn stallgolv, og
                        i småstundene, med han kvilte kroppen sin, som han sa, var det
                        å bryte ut stein i stallhaugen og fylle på uti garen,
                        så dei ikkje sokk kvik ned. Valborg gav seg til å vaske, og
                        det var eit trøysamt arbeid, for her synte det da etter, der ein
                        fór.
     </p>
     <p>
      Per vart hengande ved steinen og vatne nedpå jordene, først han
                        retta seg bein, auga var vakne og strie i han: Her måtte det bli gar
                        med tida!
     </p>
     <p>
      <pb n="140"/>
      – Valborg sette hendene i sida og la litt på
                        hovude: Når ein fekk inn skikkelig golv, og avdelt til kjøkken
                        derborte; og eit vindauge til, og ein omn – – –
     </p>
     <p>
      Ho såg etter Per somtid, og da fekk ho smilehol i kinne: Eg meiner
                        kallen er som spilder ny eg!
     </p>
     <p>
      Han ansa ikkje på henne, elles hadde han vel sagt det same om
                        henne.
     </p>
     <p>
      Ane gjekk der ut og inn. Ho skulde ha kår, eit forsvarlig eit, og
                        ytterstua dei kalla, skulde istandsettast til henne når tid vart til
                        det. Ho var litt stutt og trau, og såg det ulikt med all ting. Men
                        Per kunde få eit merkelig liv i henne, når han snakka
                        frampå om gifting.
     </p>
     <p>
      Han gjorde seg verkelig erend aust i Pålsnese, både ein og to
                        gonger. Han måtte låne pengar, lét han, og der var dei
                        å finne. Og ein dagen kom Andrias til Håberg. Det var Per han
                        spurte etter, men Ane han råkte, og Ane han snakka med. Det var ein
                        lettliva kall, han var nær på å ville danse, tykte Ane,
                        og ung, tykte ho. Ane såg heller ikkje kleint ut, når ho berre
                        vilde. Og no vilde ho. – Da Andrias fann Per, kunde han fortele, at
                        no var dei einige, han og ho: dei kom til å ro skiparlag saman, og
                        kven som skulde sitte att-i båten, det fekk dei no bitast om
                        når dei kom for seg sjøl. Berre det ikkje er
                        tredveårs-krigen som bryt laus, sa han.
     </p>
     <p>
      Det tok si tid, men føre jul flytta Ane austover, og dei heldt eit
                        dugelig bryllopp.
     </p>
     <p>
      <pb n="141"/>
      Jens Juvika drakk seg full, men det gjorde ikkje noko, for han
                        gjorde det som verre var: Han gav seg til å synge for folk; den eine
                        visa etter den andre, og det verste var at han hadde gjort dem sjøl!
                        Eg er ikkje glad oftare eg enn anna folk, sa han, men da
      syng
      eg! Han hadde godt mål, og dei gjekk med slike fine
                        tonar; same kor hardt dei skjemdest på hans part, så
                        måtte dei lye på. For det verste var, at han var ikkje reint
                        full heller.
     </p>
     <p>
      I fylla utpå natta kom han vasande bort til Per, midt i
                        folkfjøllden, la handa på aksla hans og sa som så, at
                        dette var siste gongen han gjorde han heit, siste gongen dei to var
                        brør og kammeratar og kunde gi einannan eit skarvord. Og no skulde
                        Per drikke, når han bad om det, for gammalt brorskaps skyld –
                        drikk, hører du, din følunge, kva det er du står og
                        lyar etter? Er du rædd? er du bange, Per bror min?
     </p>
     <p>
      Per hadde det i seg kva som vilde komma no, og bad han med seg, så
                        skulde dei to drikke eit aug'grand for seg sjøl. – Jens
                        mjukna ved dei orda, og kom, men det skvalpa utor han på vegen: Vi to
                        – vi er ikkje skuggrædd vi. Svarthammaren er svart, men vi er
                        svartare, kjem du i hug her i vår, Per, kor vi sprang, som to
                        kåte kalvar, og han føre, han føre, deven smette meg
                        kor han sula i veg, hæhæhæ!
     </p>
     <p>
      Per kom seg om nova med han, og inn på bure til friskt øl. Men
                        der skapte han seg uvis,
      <pb n="142"/>
      drakk eit par supar og gav seg til
                        å tvistirre på Per; han var bleik og skjeiv i andlete.
     </p>
     <p>
      «Ka du står og górta ti du? E ikkj mi kjerring lik bra
                        som di? For di om ikkj 'n far tok a ut åt mæg? Liti om
                        vette, sei du – pøh!» Han såg ned, leita ei
                        stund før han fekk tak i det; så mumla han med seg
                        sjøl: Har eg drømt det, eller har eg hørt det: at det
                        som skal stø ein når det knip, det er det vette ein ikkje har;
                        og ikkje saknar.
      Du
      har da vist vett nok, he he. Han
                        retta seg opp att: «Ja, det gjør mig lige meget, sa veikja
                        – tvi fan kor motbydeli du e, Per! Ein hædersmann! Bi det leng
                        før ongjin kjem, spør du? Æg står lik bein
                        æg, samma kor æg ligg! Samma når 'n
                        kjem.»
     </p>
     <p>
      Per gjekk ifrå han.
     </p>
    
    <milestone unit="uchapter"/>
     <p><label>
      IV.
     </label></p>
     <p>
      Jens var snild både med tenarfolke og med kona. Likevel sa den andre
                        tausa opp da Dåret vart matmor, for henne vilde ho ikkje gå
                        under. Og ingen vart det å få i staden. Åsel
                        måtte ut og skaffe dem tauser. Jens tok seg ikkje til med nokon ting,
                        – her finns ikkje meir å gjera i Juvika, sa han, og så
                        tok han hagla og strauk til skyttarskogen, vart borte til kvelds dag for
                        dag. Utover nættene sat han nedi Skare og spela trekort om peng,
                        eller han fór enda lenger. Vart han full, så song han, den
                        eine visa verre enn den andre; dei kunde dem snart all bygda bortgjenom.
     </p>
     <p>
      <pb n="143"/>
      Nett føre jul, det var Thomasmess-dagen, fekk han ei
                        dotter.
     </p>
     <p>
      «Amen!» sa Jens, da dei fortake han det. – Ei lita
                        vakker veikje, sa dei. – «Amen!» – Om han vilde
                        sjå henne? så kunde han berre komma. – Nei da, nei da,
                        trongs ikkje. Han snudde seg beint til kona som var der og stelte:
                        «Ho e vel så lik far sin som ho vara kan, ikkj
                        sant?»
     </p>
     <p>
      Kona vart litt ille ved, og snudde seg unna. Det kunde no vera tidlig
                        å sjå det enno, sa ho.
     </p>
     <p>
      Jens hadde vore inne til dugurd, og no tenkte han seg ut att. Men så
                        er han over kona att: Kva du står og reknar etter, mein du? Januar,
                        februar, mars, seier du. Ja, du har ein stor ein lang ein rett i det. Ungen
                        er litt gammal alt, vel så 11 månar. Men skit, det gjer ingen
                        ting. Han såg oppunder take og kaldflirte, og så gjek han ut.
                        Dåret snakka han ikkje orde med.
     </p>
     <p>
      Og dei undrast nokon kvar: Enten var barne 11 månar da det kom til,
                        eller så visste ikkje dei. Men da hadde ho narra fleir enn han Jens.
                        Og kvifor var han Jens nedi Skare støtt, i det siste?
     </p>
     <p>
      Den kvelden som ein annan kveld sat Jens nedi Skare. Best han sit, tek han
                        over neven til Hågen, den eldste av gutane, gjømmer han reint
                        inni den svære handlóven sin, klemmer kanskje til det han
                        vinn, for guten bit i hop tennene, og avletast; Jens ser på han og er
                        skinande blid: Bli med opp i garen, Hågen, så skal vi
                        sjå på veikjungen min. Det er berre ein førkjetrave,
      <pb n="144"/>
      men ein velgjort skapning, og 11 månar gammal. Kva?
                        Og så lik meg da! Han hadde halvt reist seg. Så set han seg
                        ned og spelar som før. Dei hadde stelt seg på bå begge,
                        såg han, til å legge på døra eller ta etter
                        kniven, om det bar i einherdinga. – Ja, sa han og såg rundt
                        på dem: det kunde eg ha havt mot på, å fli om dykk
                        litt; men det lønner seg ikkje – trur de eg er ei husmanns-lus
                        for det om eg sit her i lag med dykk?
     </p>
     <p>
      Dei spela til svarte natta, og Jens stumla heim i mørkre. Han stod ein
                        augblink utom Gammelstu, såg på Sjustjerna og tenkte seg om:
                        Kanskje eg skulde tende opp varme og legge meg her? Så kunde
                        husmanns-lusa ha stua for seg sjøl. Men han aksla seg berre, og gjekk
                        på lofte og fann seg ei seng der.
     </p>
     <p>
      – – – Juledagane var ikkje folk ute og rak. Dei var
                        einast til kirka, og elles heime kvar hoss seg og heldt helg. Den skikken
                        braut ingen utan han Jens. Han fór frå kirka til
                        Håberg, høgste juledagen, og der gav han seg for. Per og
                        Valborg var litt opprådd, det såg han, men han gjorde seg
                        berre godt av det. Han såg det med, kor det beit Valborg at
                        Dåret hadde narra henne. Han fortalte dem gong for gong at han hadde
                        fått seg ei dotter, og at det var om Thomasmess-dagen. Det vart no
                        ikkje så ho gjorde ålvor av det og kom før, sa han.
     </p>
     <p>
      Andre dagen bar det aust i Pålsnese med
      <pb n="145"/>
      både Per
                        og Jens, og sea var dei fleire stader; dei hadde moro for mange pengar.
     </p>
     <p>
      Endelig ein morgonen var Jens på heimveg, og Per var med han
                        nedåt sjøen. Dei vart litt ut-tura båe to.
     </p>
     <p>
      Da Jens står i båten og stikk seg utover grunna, seier han:
     </p>
     <p>
      «I vinter ska æg på Lofoten. Så du val lava
                        så vel da, Per.»
     </p>
     <p>
      Dei kom til å stirre på einannan, og Per vart bleik.
     </p>
     <p>
      «Nei men, du e no vel ikkj gælin, Jens?»
     </p>
     <p>
      «Å jau. Det e rett slik. Æg vil ut og lea på
                        mæg, skjønna du ikkj det da, din fåni?»
     </p>
     <p>
      Han sette seg i årane, tversnudde båten, men gjorde ingen ror
                        enno. – Du får leva da, Per, all din dag! Eg er no glad lel,
                        at eg er såpass til kar som eg er. At eg ikkje er same sauskinne som
                        du. Eg ét no grauten min om det så er uty i han, eg. Og er det
                        ikkje merkelig du, kor eg kan stikke nevane i lomma, så dei ikkje fer
                        i veg og gjer det som gale er. Båten hadde reke innåt steinane
                        att, og no måtte han i roinga:
     </p>
     <p>
      «Takk for lagje da, Per.»
     </p>
     <p>
      Åretaka gnaura etter han all fjorden bortetter, lenger og lenger unna,
                        det var måle til ein harsk ein.
     </p>
     <p>
      Per nemnte ingen ting til Valborg om dette. Og Jens fortake ikkje kona si om
                        kor han
      <pb n="146"/>
      skulde, før han var på ferda å
                        kalle. Han hadde tinga lag med ein utafollning som var der og kjøpte
                        ved, og gjorde seg ferdig fortaste han kunde, han skulde ikkje vera
                        høgare enn leigekar, for han hadde ikkje Lofot-børnskap.
                        Dåret torde ikkje sjå opp; ho såg ut som ho aldri hadde
                        venta seg anna.
     </p>
     <p>
      Og så hadde han tinga han Hågen nedi Skare til å vera
                        her og stå for i vinter, kva ho sa om det?
     </p>
     <p>
      Sål-tinge bøyde seg i golve etter eitkvart, og ho vart verande
                        der og famle og leite. Det går vel an det, sa ho.
     </p>
     <p>
      Jens stod litt enno, han prøvde stå still midt på golve
                        og vera utanom all ting, slik som Per pla gjera. Pannehuda skaut han opp og
                        ned som ein forarga bjønn. Dåret var på vakt, ferdig
                        til å legge på dør. – Ja ja da, sa han berre. Ho
                        fekk stelle bra med han Hågen, hugs på han var herjen etter
                        mat den karen. Og forresten, vart det gale på noko vis, så
                        måtte ho sende bud etter ho Åsel, ho var den vissaste å
                        ta til, slik.
     </p>
     <p>
      Gudskjelov, så var
      det
      over, og glade var dei
                        båe to. Han var alt ute, så kom han innatt, han skræmte
                        mest vette av henne; ho gjekk attom vogga og stod; men så var det
                        ikkje anna han vilde, enn å seie henne farvel og ta henne i handa.
                        Dåret skjønna ingen ting av det.
     </p>
    
    <milestone unit="uchapter"/>
     <p><label>
      V.
     </label></p>
     <p>
      Vinteren gjekk, men han gjekk tungt, ein blåsande og vond vinter.
     </p>
     <p>
      <pb n="147"/>
      Han var tunghendt nok i Juvika, når landvindsrokke sette
                        til, det var inga søtmjølk for den som skulde vera ute, vart
                        det sagt.
     </p>
     <p>
      Mykje verre var han på Håberg. Der tok han frå alle
                        kantar, så sugande langvarig, og så innbitande brennsk; han
                        åt folk, som dei sa. Per påstod det bles tvert igjenom han,
                        same kor han gjorde av seg, det var ein fiende som vilde jaga han
                        derifrå.
     </p>
     <p>
      Det var elles velsigna slik, at han hadde nok å gjera, og Valborg
                        såg etter han og kjente seg lettare enn ho hadde gjort på lang
                        tid: Javisst stod han og glømte seg bort enno gong og annan, bortom
                        veggen einkvar staden; men aldri lenge om gongen, og større
                        mørkrædd var han ikkje heller, det ho kunde merke, ikkje noko
                        som tok på han. Han var den ho hadde halde han for.
     </p>
     <p>
      Endelig kom våren det åre òg. Han kom enda tidlig
                        på Håberg, det låg slik til. Stallhaugen kom fram
                        først, steingråe andlete vann seg opp og såg ut i
                        vêre, sea kom dei ein etter ein, gamle gråe karar, stod og
                        sola seg, utan tanke og utan trass; og vollen kom etter, flekk for flekk i
                        gulgrå armod; og no vart myra berr, heile skrinne brune andlete var
                        berrt, fuglen tok til og song over det. Gråsteinen skaut seg opp utor
                        molda si, han vilde sjå kor han var. Groteven reiv ein i nasen, reiv
                        ein både i kropp og sjæl. – Lufta var full av
                        vår og blåna. Og vårblått vart alt ein
                        såg å.
     </p>
     <p>
      <pb n="148"/>
      Allting skifta ham, som skifte kunde.
     </p>
     <p>
      Per og Valborg var ute om kvelden stundom, stod og samsnakka om eitt og anna,
                        stod og lya og såg seg i kring. Somtid var Per åleine. Da
                        hørte ein meir. Da kom det sugande ein nattlyd utanfrå
                        sjøen, det gjekk og spurte og spurte frammed lande; det var
                        sjøborden. Og det svara aust frå marka, vårnatta svara
                        med eit einslig mål; det var bekkeduren inni skogen.
     </p>
     <p>
      Og våren skreid fram, over Håberg og heile grenda.
                        Vårvatne sprang og klukka og lo, vinden sprang i susande elingar. Per
                        pløygde, og han sådde, i solrunna var han på
                        åkeren, og midt på dagen og seint på kvelden,
                        Håbergjorda hadde ikkje vorte uroa slik før; han tykte ho
                        snudde seg og glåmte på han, som ørtande kua, gav eit
                        lite godslig støn ifrå seg imillom. Enno fekk storsteinen
                        kvile eit år, og enno fekk vatne ha si tid; men han tok til og budde
                        seg så smått, og hadde auga etter det.
     </p>
     <p>
      I Juvika var det kleinare. Jens kom ikkje heim. Skiparlage hans sendte bud,
                        at han hadde stryke enda lenger nord, med ein handelskar, og dei skulde
                        helse så flittig. Det var ei nød og ein tilstand, og Per
                        måtte bortover og greine med både eitt og anna.
     </p>
     <p>
      Men da hadde alt Åsel komme dit. – Ja, no får du ta
                        garen, sa han til henne. – Ho? – Just nettopp ja. – Men
                        enn han da? – Nei. Slik fór ein ikkje og rak. Og du, han
                        snudde seg til Dåret, du får få eit lite kår, ei
                        ku og
      <pb n="149"/>
      litt korn og kva det no kan bli; så vidt du lever.
                        – Kår? – Jaha, kår ja. For det bli ikkje
                        så du får komma dragande hit med han der huskallen din nedant
                        Skare, det klikka det, sa vi. Veikjungen
      snakkar
      vi
                        ikkje om – har du forstått meg rett? – Ja ja da, sa
                        Dåret, og no seig ho i hop og vart både blå og bleik;
                        ho torde ikkje møte auga hans.
     </p>
     <p>
      Per var heller ikkje å møte i dag. Om det så hadde vore
                        kongen, så skulde han ha gått utor vegen for han, kom det for
                        dem.
     </p>
     <p>
      «Det bli likast du fløtta hit no straks da,» han tok
                        Åsel for seg att. «Han Mikkal e no hælv vori som ein
                        kobbi, men du skal ha gåren lik-vel. Hus-på det va slik han
                        far villa det, han såg det vel for sæg. Prisen og det –
                        snakka vi om sia. Ho der – snakka vi
      ikkj
      om.»
     </p>
     <p>
      Enno ein gong kom han og fekk Åsel for seg. Han hadde komme slik oppi
                        det, ho kjente han mest ikkje att. – Eg? seier du. Nei. Eg er der eg
                        skal vera, eg. For eg måtte vekk! Dei vilde det slik. Og desutan
                        så må ein lea på seg litegrand. Ja, og så var
                        det ho Valborg. Ho gjekk her og harma opp seg og vart både vond og
                        stygg. Ho vilde ikkje herifrå, nei, men ho skulde! Så det er
                        gjort gjerning det. Og no er det du som rår i Juvika. «Du val
                        batta tak, Åsel!»
     </p>
     <p>
      Og slik vart det. Dåret fekk Gammel-stu til kårstue, og elles
                        alt ho skulde berge seg med, og Mikkal og Åsel tok garen.
     </p>
     <p>
      <pb n="150"/>
      Per og Valborg var hoss dem ei sundagshelg. Asel gjekk med djupe
                        smilehol, slik juvikkvinnfolka gjerne hadde når dei lika seg. Mikkal
                        såg nyfiken og ålvorsam frå det eine til det andre, og
                        spurte Per til råds om mange ting. Ungane deira var alle stader, ein
                        heil skroll med avkom som kravla og sprang og gjorde sjau: det var så
                        ubergelig trøysamt her. Og Per nikka, at slik skulde det vera, slik
                        vilde Juvika ha det, hadde så villa all sin dag, – No
                        får vi sjå å komma
      heim
      , sa
                        Valborg; det var så mangt som venta på ein der.
     </p>
     <p>
      «Det kjem an på,» sa Per da dei rodde heimover,
                        «det kjem an på om det ikkj e slik at de gammel tomtin
                        skjøt hamen somtid. Dem ha det for det, gammel-karan.»
     </p>
    
   </div>
   <div type="chapter">
    <head type="main">
     
      «Men frels os fra det onde!»
     
    </head>
    <milestone unit="uchapter"/>
     <p><label>
      I.
     </label></p>
     <p>
      <pb n="151"/>
      Det var utpå førejulsvinteren, ein totre år
                        etter.
     </p>
     <p>
      Per kom over garen frå svala, der gutane heldt på og hadde inn
                        brenntørv. Valborg kom ifrå bure, ho hadde vore etter
                        brød. Ei plasskjerring smatt om nova med posen sin, og Per såg
                        han var tom.
     </p>
     <p>
      Ja, sa Valborg, – men kva skulde ein gjera?
      Ho
      visste ikkje kor det vart tå korn og mjøl, men bort kom det:
                        Det ståst ingen ting. Hyra dei med grautmjøl vinteren over,
                        så fekk ein seie det var storveges; og korles var det med
                        såkorn? Ei tønne bygg, det vart ikkje mykje det til
                        Håberg-jorda. Men som sagt: grautmjøle –
     </p>
     <p>
      Å – dei fekk ta seg skjei og anna utover vinteren. Det var vel
                        ikkje meininga ein skulde vera mett støtt.
     </p>
     <p>
      Slik vart det gjernast, når dei snakkast ved. Alvore og meininga kom
                        bort for dem, tykte dei. Den eine stod og undrast på den andre, men
                        dei stod liksom med ryggen til einannan, fekk ingen ting vita.
     </p>
     <p>
      Valborg gjekk inn. Per gjorde seg ein sving bortom fjøsnova, og der
                        stod kjerringa
      <pb n="152"/>
      med posen. – Kva det er som feilar deg?
                        sa han, – er du mjøllaus? Kom med posen din da, fort. Han
                        langa han ut til henne att, som det skulde vera ei mark i han eller
                        så: Her går! Kom deg så heim.
     </p>
     <p>
      Valborg hadde rett: Dei tok til og vart for fjølgmennte no, og i bure
                        der minka det stygt, ein fekk hålede seie
      nei
      !
                        Men Per lika det ikkje, det var slik ein fattigmann-smak av det. Han lo
                        hjartelig, når smågutane varskudde: «Der kjem det ein
                        påssatråvar igjen!» og han kunde gjerne ha hissa hunden
                        på dem før dei nådde til gars; men det var eit anna
                        mål når dei først var her. Det var no òg ei
                        strid tid for småmannen; ho var strid nok for anna folk.
     </p>
     <p>
      Første sommaren dei var på Håberg, kom det store
                        froståre. I mai sette det til med sprengvarme, så dei knapt
                        berga beista for ormåte. Utpå sommaren fraus det, gong for
                        gong, og verst var det på Håberg. – Det var no
                        så det, sa Per berre. Ein riv no ikkje ned låven for eitt
                        uår. – Nei, vart det no berre eitt, sa Valborg. Men det var
                        rart det skulde treffe til just i år? Hø! sa Per, og så
                        snudde han seg. Han kunde snu seg slik ifrå ein, at ein var
                        både glømt og bortkommen. Han meinte ikkje det grand vondt med
                        det. For Valborg var ikkje noko sål-kræ til kvinnfolk. Det var
                        det, at det hadde gått gale med henne, to gonger: ho hadde fare av
                        vegen. Første gongen før dei flytta ifrå Juvika
                        – det var no så tungt for henne å flytte
                        derifrå; andre
      <pb n="153"/>
      gongen her i sommar, og da heldt ho
                        på og skulde stryke med – det var vel det, at det vart som eit
                        uår da òg: det vart for tørt. Ho tok det som eit
                        varsel, eller korles det no var.
     </p>
     <p>
      Og matlaust kvinnfolk skal ein aldri vente seg stort av, sa Per med seg
                        sjøl, og dermed så la han ifrå seg den tingen og rauk i
                        arbeide att. For sjøl var han ikkje å rikke: Her var han, og
                        her skulde han vera; dei vilde det slik. Og her var det godt å vera.
                        Her har vi det tilmålt åt oss, stein og vatn å
                        slåst med for hundre år, kunde han seie med Anders ofte. Og ei
                        rik og venlig jord, når ho først vart kjent med ein.
     </p>
     <p>
      Per dreiv på og gjorde seg ny steinsleda. Men no heldt han opp og lya:
                        Det gjekk seigt med husmennene på låven i dag. Ein dask i dag
                        og ein i morgo, lo han, han hivde verktye og gjekk bort og synte seg for
                        dem. Bygslpengane hadde dei vori fri no i to år, men det hadde just
                        ikkje kvikka opp dem; og arbeide
      skulde
      dei,
                        så mykje dei visste kven som var herre i garen.
     </p>
     <p>
      I det same kjem Valborg og bed han inn. Det hadde komme frammandfolk. Kven?
                        Å, det fekk han vel sjå. Ho såg det på han: det
                        var han Jens han tenkte på. Slik var det ofte. Men det var ikkje han
                        Jens, det var ho
      Mærit brennar
      . Ho
                        garfór og brennte for folk, og desutan fortalte ho nytt. No eit par
                        år hadde ho ikkje havt noko å gjera, dei hadde mest ikkje
      <pb n="154"/>
      set henne; men i dag kom ho skjeivande, og ho sette seg for
                        liksom ho skulde vera tinga.
     </p>
     <p>
      Ho drakk snus, og fortalte om vêre og åre og mangt anna.
      Der
      hadde det slege seg fang på fjøse,
                        enten det no var finn-gann eller anna illt;
      der
      heldt
                        dei på så smått og svalt i hel. Og
      han
      hadde fått søtt og var snart klar, ja, og ein
                        annan ein hadde brekt
      blod
      ! Men verst var det
                        på andre sida fjorden, bortmed Svarthammarlande: Der gjekk det ein
                        kvit ein og ropa, han vilde i kristna mold; – ho fortalte og naus,
                        til stua rann full av styggedom: det var ei svart tid, det sov ein frammand
                        hund under kvar ei seng mest.
     </p>
     <p>
      Valborg hørte berre så halvt etter; ho visste det der
                        før. Men ho sat og hadde så ill ein ank i seg, og auga var ute
                        etter Per i einingen. Han var liksom ikkje å finne. Han hadde slik
                        hugnad av det Mærit fortalte. Endelig vann ho ikkje tie lenger: Hadde
      han
      tinga på ho Mærit?
     </p>
     <p>
      Javisst! lét han, men det var berre på glant, og så tok
                        han til og fråga om meir ufreskje.
     </p>
     <p>
      Valborg gjekk beinast åt bure. Og rett nok: byggromme var tomt! Ei
                        tønne bygg hadde dei havt, og no var ho vel i basstua, skulde
                        brennast til jul. Ho gjekk inn att. Ho nemnte ikkje orde om det.
     </p>
     <p>
      Og i brenninga bar det; Mærit ho brennte, og Mærit ho
                        klåra, det gjekk stilt for seg som ein trolldom, og så hadde
                        dei brennvine der, den skire brennande dropen. «No hi æg
                        klara, og
      <pb n="155"/>
      no e æg klar,» sa ho, og dermed seig ho
                        i kråa og sov som ein stein. Ho var karra full. Mærit smakte
                        aldri dropen av det ho brennte, det var hennar eigne ord; ein kann bli full
                        av eit mindre, sa ho, og det tykte folk var billig.
     </p>
     <p>
      Det var langt på natt, og dei sov snart stokk og dør i huse.
                        Einast Per var oppe enno.
     </p>
     <p>
      Ute var det kald og blank natt. Sjustjerna stod over låvetake;
                        månen la blå skuggar på snøen attom husa;
                        nordover og sørover og kor ein såg var det måneskin og
                        skuggar og klår himmel. Slik kunde natta stige fram for ein: eit
                        stort og stilt andlet, to store auga. Når dei stod imot ein, vart det
                        lite å vera menneske. Kva var det dei såg?
     </p>
     <p>
      Det var ei lita dimm rute han såg utgjenom. Han tok hendene attom
                        nakken og stod slik. Han stod ikkje og tenkte, det gjorde han mest aldri no
                        lenger. For den som sel seg til tankane, han sel seg til ei svart magt. Han
                        stod berre slik. Han undrast enda, om han ikkje hadde hug til å
                        drikke seg litt på mote, og så gå ut og ruske i folk,
                        – var han ein juviking, og det var han, så gjorde han det.
     </p>
     <p>
      Da merka han at Valborg låg vaken borti senga. Han lea på seg,
                        gjeispa litt og såg bort i omnskråa, der ho Mærit
                        låg – det var om korles han skulde få ho
                        derifrå?
     </p>
     <p>
      «Og no hi æg klara, og no e æg klar,» sa han.
                        «Ja ha, vi gjord eit heilt smal.»
     </p>
     <p>
      <pb n="156"/>
      «Du står som 'n Tore Fortenkt, mein
                        æg?» sa Valborg.
     </p>
     <p>
      Han snudde seg til henne, han fekk små blide auga, slik ein får
                        det imot barne somtid: Var ho forfæld for han? At han skulde skapa
                        seg styrlaus i jula og til å stordrikke?
     </p>
     <p>
      Det svara ho ikkje noko på.
     </p>
     <p>
      «Hell e det konne du ligg vakjin fer? Det sei du helst. Enn om du
                        prøvd å sei skit i konne, du liksom æg? Du skuld kjenn
                        kor lett du vart om hjarte.»
     </p>
     <p>
      «Men at du la i veig og gjord det der. Det e det æg ikkj kann
                        få-te.»
     </p>
     <p>
      Han snudde seg halvt til Mærit att. Sjå på henne der, sa
                        han lystig. Ho låg ikkje vaken, ho. Stygg ja! Vårherre hadde
                        vore rettelig knaphendt med henne; men det tykte ho vart ikkje hennar sak,
                        det var verst for dem som skulde sjå på henne, det. Skulde han
                        ta og ha henne på lofte? – Enn det kjem ein svart hund i natt
                        og lugtar på henne, meiner du? Så er ho
      klar
      da.
     </p>
     <p>
      «Æg mein du e – æg mein du e drykkjin du
                        ò?»
     </p>
     <p>
      «Nå nei.» No kom han over golve bort til senga. Ho
                        såg han var heilt ædru.
     </p>
     <p>
      «Æg veit det da lel æg, Per. At du e den du hi
                        vøri all tia. Samma ka du gjer.»
     </p>
     <p>
      Han glåmte på henne. Rettno gjekk stua på hald for han,
                        var han full like vel tru?
     </p>
     <p>
      «Ka det e som står på no da?»
     </p>
     <p>
      <pb n="157"/>
      Valborg låg og arbeidde tungt med det. Før visste
                        ho ingen ting om Per. Da var
      det
      slik stor ein ting.
                        No visste ho liksom alt i hop om han, og no var det det som var det
                        største ho hadde.
     </p>
     <p>
      «Nei, det va ikkj noko serlig just. Men det kjem så fer
                        mæg – at vi hi inkvart
      imot
      oss?»
     </p>
     <p>
      Ho såg forskræmt til han og frå han, ho kunde ikkje tru
                        ho hadde sagt det.
     </p>
     <p>
      Han tok til og klædde av seg. – Legg deg til å sova no,
                        kjerring, sa han. Ho sa ikkje noko meir, og det vart stilt i stua. Det var
                        ikkje anna å høre enn ho Mærit, ho raut borti
                        kråa ved omnen. Varmen slokna, og lyse stod og toppa og skalv, det
                        slokna snart det òg. Månen la gulgrønne ruter på
                        veggen. – Ja, sa Per, han hadde sete ei stund på senggavlen,
                        og no ansa han på kor stilt det var, – korles det no var og
                        ikkje med det, det visste han ikkje. – Men her skal vi no vera, det
                        veit eg. Same kven som har planta oss ned her. Same kven det er for ein,
                        ja.
     </p>
     <p>
      No slokna lyse, Per klemte ned skare, og så var han borti vass-stampen
                        og drakk.
     </p>
     <p>
      Ein hørte søyen av fjorden, når ein la øre til,
                        han gjekk i måneskine og drogst med landvinden og kulden. Det var
                        så det isa inngjenom stua. Per småflirte:
     </p>
     <p>
      «Men sjå, du e forsnudd du, sia vi fløtta frå
                        Juvikja. Du følla i myra berre for den skyld.»
     </p>
     <p>
      «Tull! Æg veit du gjord rett i det, Per. Men æg tenkji
                        på ein ting. Og det gjer du ò.»
     </p>
     <p>
      <pb n="158"/>
      «He? Ka fer noko?»
     </p>
     <p>
      «Og sjøl veit – ka slags ondt vi ska ha att for
                        det.»
     </p>
     <p>
      «Kyss katta! Han Morten Aune? I morråkveld tek æg
                        børsa, osså reisi æg bortett og skjøt
                        'n.»
     </p>
     <p>
      Ho låg litt, så kom det, og det kom djupt innanfrå, det
                        hørte han:
     </p>
     <p>
      «lkkj å sei slikt. Du e ingen juviking lel, Per. Ikkj e det
                        meiningja du skuld vara det hell.»
     </p>
     <p>
      Han kjente seg skamstukken med det same, men så lo han og kraup under
                        fellen:
     </p>
     <p>
      «Jøss, jøss rett! Kor du opna hjarte!»
     </p>
     <p>
      Han mumla det enno ein gong, med seg sjøl, og gjeispa attåt:
                        opna hjarte heilt inn til hoggtennene.
     </p>
     <p>
      «Presten mått no vel kund gjera åt fer det,» sa
                        ho. «For at vi ska li for det all vår dag, det – det
                        – »
     </p>
     <p>
      «– det bit mæg på leggjen, sei!»
     </p>
    
    <milestone unit="uchapter"/>
     <p><label>
      II.
     </label></p>
     <p>
      Utpå vinteren rodde Per over til Valvære to gonger, men han kom
                        tomhendes att. Han nemnte ikkje erende sitt, og ingen spurte heller.
                        På vårparten var han der att, og denne gongen kom han heim med
                        to sekker Bergens-korn.
     </p>
     <p>
      Han stod berre og såg på Åsel ei stund, ho visste ikkje
                        om han snakka til henne eller berre snakka med seg sjøl, men ho var
                        einig
      <pb n="159"/>
      med han likevel: Dei fekk få dei som trengande
                        var. Dei kom smitande med tomsekken rett som det var og vilde råke
                        Valborg, og Per hadde rett i det, dei såg ut så forargelig
                        når dei slong av heim matlause. Det vart ikkje lenge millom at
                        smågutane varskudde: Der kjem det ein posetråvar igjen!
     </p>
     <p>
      «Ka vi ska så i år, mein du?» stod Valborg og
                        undrast ein dagen med ho auste opp maten. Det var lite om å gjera at
                        ho ikkje kom til å seie det. Karane sat attmed borde.
     </p>
     <p>
      «Ja det veit da Vårherre!» sa Per best det var, han
                        hadde lese for maten og var på vegen ut.
     </p>
     <p>
      Valborg vart heit, for så hadde han vel merka kva ho stod og brann
                        med.
     </p>
     <p>
      «Juvikja der hi dem malli med konn enda, høyri
                        æg.» Ho sa det dagen etter, ho var borti stallporten etter eit
                        kjørel, og Per stod der og rettererte eit hestegrei. Ho venta ikkje
                        på svare, og det kom heller ikkje.
     </p>
     <p>
      Den dagen kjørte Per aust i Pålsnese og fekk kjøpt seg
                        ei halvtønne såkorn. Ane målte i til han, og ho tok
                        skjeppa full: Håberg-jorda skulde
      ha
      dette
                        her, let ho. Ja, ho skal ha det, om det så stod digert her med
                        kjerring og tagg, murra Per, og da han kom heim, tok han
                        såbøtta og la i veg liksom han hadde stole det.
     </p>
     <p>
      Same dagen kom Åsel roande eina-mann over fjorden. Det var Valborg ho
                        vilde råke.
     </p>
     <p>
      «Du val vara med nedåt sjøen,» sa ho berre.
     </p>
     <p>
      hestegrei: selety.
     </p>
     <p>
      <pb n="160"/>
      Valborg let av seg forklæe, tok på seg klompane og
                        kom.
     </p>
     <p>
      Nei, sa Åsel, ho fekk no ta på seg sko den her gongen; –
                        låtten sat og bibra i aug-krikene og ved munnvika. Valborg så
                        gjorde, og no gjekk dei. I båten låg det to sekker korn.
                        – Men her har vore folk ser eg, sa Åsel, og let auga gå
                        opp i plassane. Ja, ja: «Dem ruska og dreg og smått
                        stél,» som 'n far sa.
     </p>
     <p>
      «Tek du den ein, så tek æg den ander?» ho
                        såg lystig på Valborg.
     </p>
     <p>
      «Ja skit!» og dermed tok ho sekken på nakken og la i
                        veg; Åsel etter med sin.
     </p>
     <p>
      Det var halvtønna i kvar, og vegen vart både lang og steinut
                        for dem, Håberg tok til og flytta seg unna dem på sluten, men
                        endelig var dei da oppi bure med dem.
     </p>
     <p>
      «Der mein æg dyrede det kjem to påssaråvara
                        igjen!» sa Petter, minste gutungen, han nappa borti faren.
     </p>
     <p>
      Per såg som snarast den vegen, men han gav på med sitt.
     </p>
     <p>
      «No legg vi såkonne i blautt med det samma,» sa
                        Asel.
     </p>
     <p>
      «Det var gjern det tryggast det.» Valborg lo litt, med eine
                        helvta av andlete. Dei stod og pusta ut etter take, og såg på
                        einannan: dei var no ikkje reint for katten heller. Valborg blunka:
     </p>
     <p>
      «No ska 'n bli bra langlett, kallen din, når 'n
                        bli vârs det hi vøri tjyva i konnbingan.»
     </p>
     <p>
      <pb n="161"/>
      «Va det likt. Han e så for rundlett. Og for lett.
                        Og forresten så: Han Mikkal han – »
     </p>
     <p>
      Valborg lo. Ho hadde ein høg og sterk lått når ho vilde
                        fram med han, ein såg for seg blanke vatne når ho lo. Men ho
                        var snart i ålvore att: Det var som ho sa det, at det gjekk ein dag
                        om senn.
     </p>
     <p>
      «Det va noko æg skuld ha snakka med dæg om,» sa
                        Åsel, da ho stod på heimferda. «Men det får
                        vara.»
     </p>
     <p>
      Valborg raudna til litt: Kanskje så visste ho kva det var. For det var
                        mangt ein trong å snakke om.
     </p>
     <p>
      «Men frels os fra det Onde!» det sa ho for sin del. Så
                        gjekk det vel ein dag om senn.
     </p>
     <p>
      Det same sa ho til Per om kvelden. «Fra
      det
      onde ja,» lo han; – ja, det burde ho seie to gonger. Så
                        gjekk det kanskje to dagar om senn.
     </p>
     <p>
      Jorda fekk det korne ho trong, og dermed var mange ting vel og bra. Det var
                        eit under kor det rann opp av henne. Svart er ho, og vel vil ho meg, sa Per.
                        Og vent no berre til eg får områ meg.
     </p>
     <p>
      Han hadde ein gammal einstøing som heitte Steffen, på garen,
                        han hadde arva han etter Ane. Steffen Storsko kalla gutstrikane han, for han
                        hadde slike store foteblad, – dei hadde tinga seg horn-skjei-emne
                        utor stortå-neglene hans, fortalte dei. Det var ein tru ein i alt
                        arbeid, og Per hadde komme på snakk med han, så reint av seg
                        sjøl; det var ikkje mange han snakka
      <pb n="162"/>
      noko med. –
                        Håberg skal bli gar det, Steffen, sa han med han. –
                        Håberg
      er
      gar det, murra den andre. –
                        Når vi får stelt lite grand med storsteinen her, og med vatne.
                        – Nå, det veit eg no ikkje. – Kvifor ikkje? –
                        Ja. Han er no gammal her han da, steinen. Frå føre di tid.
                        – Ja, men rettno bli han ikkje eldre,
      ovan
      jorda. Han skal ned – skal han. – «Vør 'n
                        ikkj, ban. Vør 'n ikkj. Det sei æg dæg
                        det!»
     </p>
     <p>
      Per hadde trøyheit av dette. Des meir ein snakka med folk, des meir
                        grodde ein til og voks ifrå dem.
     </p>
     <p>
      Han lea innpå denne praten fleire gonger utover sommaren, men Steffen
                        vart meir og meir sta. Steinen, kva gale hadde han gjort? Og vatne? Hadde
                        dei ingen rett no for tida, slike ting? «Det vart vakkert til
                        årveg på Håberg
      i år
      . Det
                        gjord så. Men: veit du ka du fe
      
      te åri komman', mein du?»
     </p>
     <p>
      Ovtru og tull, bles Per. – Ja, kva det no var og ikkje om det –
                        – så var ho no gammal ho som temte. Han Iver Brudalen, ein
                        såg no med han. – Kva det var med han da? – Nei, ingen
                        ting. Anna enn det da, at han vart under steinen han. Ja. Steinen saug han
                        under seg – det var ikkje slik ein småstein som låg
      i vegen
      for han. Dei grov han opp halvdaud. Han
                        lærte no å late eit og anna ha fred. «Fred på
                        jorda,» står det. Stod så i gammal-presten si tid
                        ja.
     </p>
     <p>
      <pb n="163"/>
      Per lo. Han lo sjelden, men han lo godt, ovanfrå og ned
                        på Steffen og steinane; han mota seg heitt på dem. Han hadde
                        tykt han rodde åleine i mørkre ofte, det var ikkje å
                        negte for det, og frå Juvika var han skræmt, liksom han hadde
                        ei heil horg med svartvengd fugl etter seg. Men når han kjente etter,
                        så var det utrulig kor lyshærd og vantruen ein juviking han
                        hadde vorte att. Og hadde så visst Jens vore her – men det
                        kunde vera det same, det var ingen lenger som sakna
      han
      . – Det er ei smal sak, Steffen, når ein har
                        fiendsmannen sin berrt framfor seg slik; når ein får
                        sjå han i andlete. Og knip det om, veit du, så kan ein seie
                        som dei gjer, kvinnfolka, – som folk seier her i nærheita med
                        kirka: «Men frels os fra det Onde!» seier dei;
      det
      må no vel hjelpe lel, ikkje sant? Men
                        Steffen vart mølen og grå, og Per måtte gjøle
                        lenge med han for å få han god att. Det var berre det, at det
                        gav slik ein frisk smak i munnen å raspe på eit menneske av og
                        til.
     </p>
     <p>
      Og så hadde han desse gutungane ikring seg. Dem vart det ikkje folk
                        av. Mat og bank støtt og stendig, sukka Valborg, og enda berre
                        kjeften og bakbeina. – Ja, men her er bjørk nok, sa Per, og
                        einkvart må du ha å rive av deg uvêre på. Men
                        han var fortenkt ofte: Kven rådde for dem? kva var dei emna til?
                        Likevel var det hugnad i dem. Han var ikkje åleine lenger.
     </p>
     <p>
      Han slo neven oppunder takåsen, ein kvelden han var innpå bua
                        og fekk skjenk:
     </p>
     <p>
      <pb n="164"/>
      «Hoi, gut! Det ska alvor te før æg be
                        kvinnfolk-bønna!»
     </p>
    
    <milestone unit="uchapter"/>
     <p><label>
      III.
     </label></p>
     <p>
      Per stod og såg på Steffen Storsko og drengen, dei heldt
                        på og la att veit. Det var eit nytt arbeid der i bygda; det hadde
                        vore berre ope-veiter før. Steffen var sunnant, og det var han som
                        kunde det. Han kjente sig som en konstsmed der kan stod, gav ikkje eingong
                        husbonden nokon anns i dag; drengen baud fram stein for stein, men
                        vardetlikt! det var aldri den rette: dei to på sida og den oppi:
                        «Sån gjær vi det sø-på!»
     </p>
     <p>
      Per såg på han, i logn velmagt. Hovude hans var lite og rundt,
                        og svarthærd, panna var det ikkje stort om, men eit tungt og knokut
                        andlet nedetter; auga småe og armodslige, men dei var fulle av visdom
                        når dei sorterte stein; ryggen han var skapt til slaverygg. Per
                        såg nøye på føtene hans: dei var stutte og
                        krokute, med lange, flate foteblad, – han der skulde visst ikkje
                        gjera stor farten om han sprang. Per såg på sine, kjente
                        liksom på heile seg. Han kunde hoppe si eiga høgd enno, han
                        kunde kappspringe med hesten; kunde jaga folk på sjøen, stod
                        det om, smilte han med seg sjøl.
     </p>
     <p>
      No gjekk han sin veg, til sitt. Han heldt på med storsteinen lenger
                        nedpå gjorde. Han løfta på auga da han gjekk,
                        såg seg i kring med
      <pb n="165"/>
      slikt høgt eit mot: Det var
                        dette her han hadde stått etter all sin dag; det var derfor han var
                        kommen her. Det kom ikkje for han at han hadde tvila på det nokon
                        gong; det var ho Valborg det, og ho hadde tida til å tru det ho
                        vilde.
     </p>
     <p>
      Det var hausten alt, og korne stod på staur; det var dei første
                        klåre kveldane. Det var ålvorlig til godt vêr dette
                        her. Lande sørover skapte seg om med han såg på det,
                        det kom haugar og fjell i møte med han, rindar og knausar stod fram
                        med dagslys og skugge, og det som var lenger unna tok og reiste sin veg,
                        langt inn i himmelen og kvelden; lande slitna sundt framfor han. Og
                        månen var alt på himmelen, det blinka kaldt og lystig i
                        vasstjønnene; rettno fraus det på. Lat det fryse, murra han,
                        hufsa litt på seg og likte seg, slik ein gjer det når ein er
                        frisk.
     </p>
     <p>
      Her var den karen han skulde ta no. Han hadde alt grave opp grefta åt
                        han. Steinen hadde liksom vakna, tok til og vart uroa. Han hadde skjeggroser
                        over heile andlete, og fullt av små auga. No hørte han
                        måle hans, det var Steffen sitt, murra så mosegrått
                        imot han: Det bur mangt slag i ein slik ein som eg. Det vilde Per gjerne
                        tru. Småkallane heldt vel til her, og no skulde han vanlaga huse for
                        dem; han hadde set ein av dem her ifjor, han sprang frå den steinen
                        der borte til steinrauka nedom reina, nøsta og sprang så
                        sliren slong bakpå han. Per støytte jarnstauren midt i andlete
                        på steinen: Huff
      <pb n="166"/>
      gut! Så hoppa han ned i hole og
                        til å grava. Det var litt vålig, for grava var djup og trong,
                        og steinen låg visst berre på lur. Per gjorde seg som ei trapp
                        i den andre veggen. Så om tuftkallane fann på å velta
                        han i veg for tidlig, så skulde dei ikkje ha stort for det.
     </p>
     <p>
      Han skvatt litt, for han merka det var ein attmed han. Det var berre Anders
                        som kom og vilde hjelpe han. Slik kom han mange gonger, med spaden eller
                        greve, enda han var i grunnen morsbarne i huse han. Der kom han
                        Halt-Andrias, varskudde guten. Per såg opp og ikring seg, og der kom
                        han, det var rett nok.
     </p>
     <p>
      Halt-Andrias var ein halvfinn, og gift med ei finntøykje, ikkje
                        rettare folk visste; han rak i garane og tagg, ofte, ein liten og
                        låghalt trave, hål og blid men farlig nok for det, –
                        det fanns ikkje hår på hans hovud, og aldri såg dei
                        huve på det heller; og han takka og velsigna ein både for ja
                        og nei. Han var berre ungdommen å kalle, og ein lystig kropp.
                        Låghalt det var han så det var ei nød, men det flirte
                        han og var glad for: å, sjå, den eine foten er for stutt, men
                        så er den andre så mykje lenger, det går opp i opp, og
                        det høver så smellgodt når ein spring i ulenda,
                        stuttfoten tippar så fint nedpå tuve og stein,
      a-i-a-i-a-i-ó
      !
     </p>
     <p>
      No kom han kneande beinvegen over gjorde og stana bortmed Per. Per herde mest
                        ikkje sjå han for auga, det gekk han som dei andre og vel så
                        det: han kvakk først han vart vâr han;
      <pb n="167"/>
      og kvifor
                        var han så blid støtt denne finnlarven? og kvifor sat det
                        ikkje huve på fleinskallen hans? Kva var det for noko han vilde
                        ein?
     </p>
     <p>
      Skulde helse så flittig frå Juvika, sa han. Det var fint i
                        Juvika; og fint folk. Han savla og snakka, smurte Per inn med feitt, slik
                        kom det for han, med slie og blidt snakk, om juvikfolke og Håberg og
                        mange ting. – Gå heim og gi lusa mat! murra det
                        nedanfrå Per. Anders stod og såg opp og ned over finnen.
     </p>
     <p>
      «Kann du gann?» sa han best det var.
     </p>
     <p>
      «Be gu bevar deig fer slikt snakk, gullbane mitt! Å gann, det e
                        å be te Styggmann' det!»
     </p>
     <p>
      Per hadde komme opp og skulde ha i jarnstauren. Før han sjøl
                        visste det, hogg han i kragen på finnen og løfta han til
                        sides: Reis til helvete og kom aldri att meir! formana han.
     </p>
     <p>
      Finnen gnall i: Han skulde helse frå Svart-hammaren, og
                        ifrå' n Morten Aune, og ifrå a Dåret og ungen og
                        – ifrå 'n Jens, bror hans og – og – hi hi
                        hi ho! Han gol som ein devel i dørgåtta, syntes Per, det
                        rørtes så kaldt inni ein, han var over han i same blinken og
                        hivde han.
     </p>
     <p>
      Andrias halta i veg austetter det fortaste han vann, og ropte ikkje
                        før han mest var borte inni mørkre og skogen. Da lo han
                        hitover: «A–i a–i a–i ó!»
     </p>
     <p>
      Per humra litt, han òg, og så gav han seg til å
                        løyse steinen. Gamlingen seig ned i senga si med ein lang, grov sukk;
                        han var for gammal til å
      <pb n="168"/>
      mæle imot. Røyken
                        stod unna han, og jamenn tok han Per etter seg!
     </p>
     <p>
      «Nei bi no!» sa Per, tok seg drægt og fór opp
                        att, – «æg ska no ikkj rottn' her! – Dem
                        vart no for støtt denher gongjen", la han til.
     </p>
     <p>
      Så vilde han ta småstein-dungen og hive ovapå storen i
                        hole. Det blir grunnt å pløye over det, sa Anders. Enn om du
                        tok og lingsa han borti linfåa der? – Du seier noko du, sa
                        Per; og så gjorde dei det. Per tok dei største og bar, Anders
                        kom med dei andre. På sluten tok Per og hivde dem handlaust heilt
                        bort i dike, og Anders slikt slag. Per gav på så sveiten tyta
                        av han, han vart sterkare og sterkare, steinen fauk som trelompar bortetter.
                        Det var jamenn godt å merka det fanns att ein urliten tott av magta
                        enno.
     </p>
     <p>
      Men da vart han for noko rart, i det same han slengte i veg ein stein: Det
                        var ein som rørte borti han. Det var ein som strauk han midt over
                        magen med ein finger, ein varm og god finger, men det var reint som han datt
                        av, i to stykke, føtene dei veikna bort under han, og han vart ulik
                        all igjenom. Han tok etter ein til, for han vart arg, men det var inga magt
                        i han meir, han måtte bera han nedover.
     </p>
     <p>
      Forresten var linfåa
      
      fyllt no, så dei var kvitt både hole og steinen,
                        og Anders måtte heim og sjå etter sauene, dei stal seg gjerne
                        til fjells til natta.
     </p>
     <p>
      Per gjekk i måneskine og stussa med småsteinen.
      <pb n="169"/>
      Det var ikkje større vondt i magen, når han ikkje
                        tøyde på seg; han vart berre så kald og rar. Skal eg
                        verkelig tru at eg sleit meg sund da? Han kjente vel etter, enda han var
                        mest huga på å late vera. Å jau, det var gale med magen
                        no; – han gjekk og sette seg. Han merka han var kald i andlete, og
                        tom i kjakane som ein tjuvkjent ein. Skal eg no bli gåande ufarug da,
                        reint uverdig, knurra han, kva fanken skal det vera godt for? Enno –
                        har aldri ein juvik-kar slite seg sund lel, saug det seg gjenom han. Og
                        så nett
      no
      ? – Å skit, han var
                        snart god kar att; om nokre månar så –, om nokre
                        dagar.
     </p>
     <p>
      Han reiste seg. Da kjente han tydelig det var ein som slo etter han. He? sa
                        han og snudde seg. Og der! han kjente berrt vinden av ein neve att. Han
                        flirte rasande millom tennene, som Jens når han slos:
     </p>
     <p>
      «Skitmagt! Såldom utu plassom! Vør mæg ikkj, det
                        varsku æg dokk om!»
     </p>
     <p>
      Månen skjein støtt og trutt, og det svara spegelblankt i alle
                        vass-dika og hjulfara; det hørtes som måneskine fingra ved
                        korne på stauren, det tuska og snørp i det i stilla. Svarte
                        skuggar for kvar stein, og djupe natta til skugge for kvart fjelle. Folk
                        fanns det ikkje. Kven skjein så månen for?
     </p>
     <p>
      Per reiste seg brått, han tok spaden og gjekk heim. Han gjekk stiv og
                        ihopbiten, som ein full ein når han skal gå beint; han undrast
                        om nokon kunde ha gått meir rolig enn
      <pb n="170"/>
      han gjorde no. Med
                        han var på heimvegen, gjekk det opp for han, kva dei meinte med
                        å ha ein hestsko på våga når dei braut opp
                        stein;
      han
      hadde berre skodd henne med anna
                        jarnskrap. Hadde ikkje stål på seg, ikkje så likt som
                        tollkniven i sliren. Han kom gåande til gars; berre litt fort om
                        nova, litt snåp i døra; det skulde ikkje mange gjera han det
                        etter, det visste han.
     </p>
     <p>
      Det vart ingen mat med han til kvelds, og han bad drengen sjå til
                        hestane.
     </p>
     <p>
      Dagen etter gjekk han og småpusla heime i garen. Valborg bad han mest
                        aldri om ei hands hjelp; men den dagen bad ho han ta i med seg og flytte ein
                        stamp bortmed brunnen, han var full med klæda og vatn. Per kom og tok
                        i, men han vann ikkje. Eg gjorde så illt med eine handa mi
                        igårkveld, sa han. – Tak i med den andre da, her! sa ho.
                        – Og med ryggen, hører du! han ropa så det rønn
                        i veggene.– Høy san! sa ho lognt. Slik hadde ho ikkje
                        hørt han sea den tida dei flytta hit. Dermed tok ho stampen
                        åleine.
     </p>
     <p>
      Han friska opp den gamle krossen over fjøsdøra, så ingen
                        såg det; han spikra opp ein hestsko over stalldøra. I senga
                        gjømte han eit knivblad, nedpå tele. Han flirte med han gjorde
                        det, såg innful ut.
     </p>
     <p>
      Anders hadde set både det eine og det andre, og no vilde han vita:
                        hjelpte det imot runeri og gann, slikt noko? Og da han inge svar fekk: Var
                        det bågt for småkallane det der kanskje?
     </p>
     <p>
      <pb n="171"/>
      Asj! sa Per. Men det hørte da til på
                        Håberg. Kvar garen har no sitt, liksom.
     </p>
     <p>
      Var han dårlig? spurte guten sea, og det same spurte Valborg om.
                        – Å, han hadde litegrand fløkt i kroppen, litt gikt i
                        eine hofta – i ryggen vilde han seie!
     </p>
     <p>
      Det var visst ikkje så dei lo med dei spurte. Nei, men får eit
                        kvinnfolk nysn i at ein karmann er helselaus, at han er aldri så lite
                        grand ufarug og tukta, så skal du ha takk. Så skal du ha takk
                        ja.
     </p>
    
    <milestone unit="uchapter"/>
     <p><label>
      IV.
     </label></p>
     <p>
      Det var gravøl i Pålsnese. Han Andrias hadde falle ifrå.
                        Ane hadde funne han liggande utom stubrua, og da var han klar. Slik vart dei
                        liggande, somtid. Det var vandt å seie kva det
      var
      .
     </p>
     <p>
      Det var på seinhausten, og berrfroste. Dei hadde lagt godt med bar
                        på vogna under kista, og dei kjørte så varlig dei
                        kunde, men enda humpa det og skaka det så det var stygge ting; Ane
                        beit seg i leppa så ho vart kvit, når det var på det
                        verste. Ho tok det elles så tålig, ho Ane; ho hadde aldri
                        venta seg anna enn motgangen.
     </p>
     <p>
      Folk snakka vakkert med henne, for ho var av dei som ein skal snakke med. Og
                        dei snakka seg imillom, etter dei hadde komme frå kirka. Det hadde
                        vore slik stas i Pålsnese sea dei vart gift. Dei var så
                        forlikte. Ho spara, og han hjelpte til.
      <pb n="172"/>
      Ho sukka, og han
                        prøvde det same. Ho såg ut som all verda gjekk henne imot, og
                        han studde oppunder så godt han kunde. Ei guds lukka, at han hadde
                        tenkt på henne med det som etter han var: Han hadde snakka med
                        brorsonen sin om det nyst før han døde; han hadde vel
                        fått som eit førevarsel.
     </p>
     <p>
      Ja varsel, sukka Ane.
      Ho
      sette tommelfingeren gjenom
                        brødleiven to dagar på rapp, så det vart eit rundt hol
                        etter! – Ja da
      visste
      ein! sukka det frammed
                        alle veggene.
     </p>
     <p>
      Per Håberg tok til og kremta. Dei snakka om varsel, sa han. Dei snakka
                        om
      føribu
      . – Dei hadde alt vore til
                        bords, og Per hadde vorte ein annan kall, for det var eit karavorig
                        øl i den likferda: tønna på tønna! No stod han
                        midt på golve og merka han var modig, ein vill frammand ein for seg
                        sjøl. Han hadde aldri drukke seg drykkjen før, men enten var
                        han det no, eller så – skulde han bli det. Dei sat ikkje og
                        tagde dei andre heller, stua var i eitt surr omkring han, eit stort lag med
                        gasta folk, snakka dei om varsel? Ja, varsel! Tegn skal der skje! Det er
                        så det kryr ikring deg, ban, og ser du deg for, så bli du
                        vâr dem. Ja. Han såg no her i fjor da han gjekk og
                        sådde: han gjekk imot vindkjøla, som ein skal gjera, men enda
                        var det greinlig som einkvan tok korne utor neven på han og slengte
                        det påkern i vald – han skulde med rettan ikkje ha sådd
                        eitt kornauge. Og no her i haust før han sleit seg sund,
      <pb n="173"/>
      han såg eit stort verlys på himmelen som slitna tvert av,
                        ja, og eingong var det som lande slitna framfor han, sør i fjella
                        –
     </p>
     <p>
      Sleit han seg sund?
     </p>
     <p>
      Per glinra litt framfor seg, for det var slikt skin av alle dei lysa, og der
                        såg han Valborg, ho sat og glåmte på han.
     </p>
     <p>
      «Ka du fliri åt du,kjerring?» han vart brennraud i
                        kinna. Jau, han gjorde litt vondt med seg, over magen, han tok så
                        bakvendt etter ein stein, men han var god kar no, spilder ny! Han skyndte
                        seg i veg att: Han hørte kirkeklokka heilt heim til Håberg ein
                        dagen, imot vinden. Da var han Andrias feig. Og no her utover hausten, hadde
                        dei lagt merke til det? det stod to stjerner aust i himmelen, den eine midt
                        over den andre, den eine hang der som eit tungt lodd i den andre, å,
                        her var tjukt med tegn, i kring ein, og når ein la merke til dem
                        – – så tok ein ikkje i mist nei, sa Valborg, ho lo
                        høgt og kvast. Varsel om det som
      har
      hendt!
     </p>
     <p>
      Hm, sa Per. Han snudde seg vekk, mumla eitkvart med seg sjøl.
     </p>
     <p>
      Dei vart slakke i munnen nokon kvar med
     </p>
     <p>
      det same Per tok til, for det var så uventande at han stod der og sa
                        det, men det levna fort til med prat stua rundt, dei skilde seg i små
                        godmette flokkar som snakka og môl, det var dette som var gjestebode
                        for dem. Per hørte berre, songen, og eitt og anna orde:
     </p>
     <p>
      Kattugla, sa dei, kva skulde ein tru om henne?
      <pb n="174"/>
      Kråka og
                        skjura, det var ein annan forskjel med dem, dei fór kring veggene og
                        stal dei. Kattugla ho vilde ingen ting – kvifor var ho så ute
                        og fór? Det var ein ufugl.
     </p>
     <p>
      Om det så var han Mikkal frå Juvika, så hadde han
                        fått opp måle no, han snakka seg reint vekk ifrå seg
                        sjøl. Eg har aldri set det ulikt, så nær som ein gong:
                        Eg kom ifrå kvenna med søkklasta båt, stormen var han,
                        og natta var det, og tjukke snøkove, og båten han var
                        lék og auskare det var for lite, og svullfinger hadde eg og vondt i
                        magen; da visste eg mest ikkje –
     </p>
     <p>
      Per kremta og lea på seg. Han rista av seg ein tung ein som reid
                        på han, slik tykte han det var: Han var ikkje ansles han enn dei
                        andre, og ikkje skulde han vera det heller, han var ein i fjøllden,
                        eit mål i songen, ja! Juviking? Juviking ein staden! Vent no berre
                        til eg får att helsa! – han snudde seg til Åsel
                        –, gi deg tida så skal du få sjå! Juvikingane,
                        dei gjekk
      den
      vegen. Eg går den
      her
      . For kor vart det tå dem i grunnen? Vart
                        det nokon veg etter dem?
     </p>
     <p>
      Han stod ei stund og tagde. Snakke og fjøllden saug han til seg. Han
                        trudde det dei trudde; han sokk så lognt ned imillom dem. –
                        Eitt og anna skulde ein vel ha å tru på, for fanken? He? Men
                        no fekk dei jamisel komma og brynne han, han var tørst!
     </p>
     <p>
      Men dei hørte ikkje på han, det hadde komme inn einkvan som
                        folk glåmte på. Ein storkar, i pels og finnsko. No såg
                        han talskiva
      <pb n="175"/>
      på karen. Per slakna i andlete, vart tom i
                        kjakane, og gråbleik, men auga dei stod som dei var nagla fast; no
                        tok han eit steg fram:
     </p>
     <p>
      «De e ikkj sannt! Det e ikkj du det der, det e forbanna
                        det!»
     </p>
     <p>
      Men det var han lel, det var han Jens, han kom fram og handhelsa på
                        han, og sea gjekk han rundt og handtokst med ein og kvar. Per kom til
                        å sjå på Valborg. Ho vart ikkje bleik, det var
                        ingenting å sjå på henne, ho var berre litt trau
                        på det da ho skulde gi han handa.
     </p>
     <p>
      Jens snakka høgt og beint fram: Han hadde komme nordanfra ja, heilt
                        ifrå Finnmarka, det var ein bra segl-skjøt, og segla hadde dei
                        gjort på karavis. Det var det at det var
      legenheit
      , og så vilde han nytte på og sjå
                        sørover, på gamle tomter å kalle, hæ hæ
                        hæ! og jamenn kom han i ei høvelig stund, såg det ut
                        for. Javel, ein støyt med øl – og godt år alle i
                        hop!
     </p>
     <p>
      Han hadde liksom børen med seg heilt inn, og det var lite om å
                        gjera han ikkje bles dem over ende. Slik kjem ein ikkje bråkande inn
                        til folk frå langferd, men ein fekk komma i hug han hadde vore
      langt
      ute i verda; better hålade! sa han i
                        einingen, og frammand var han i eitt og i alt; han skulde vera velkommen
                        heim!
     </p>
     <p>
      Da han hadde helsa ifrå seg og fått seg litt i live, vart det
                        ikkje stort meir med han. Ja vel, handelskar hadde han vore ja, og det var
                        han; og nordover att, det skulde han; men det var inga dregt i han meir, han
                        vart sittande med ein
      <pb n="176"/>
      halv flir og såg rundt på
                        folk; stundom klødde han seg litt i skjegge.
     </p>
     <p>
      Andlete var overgrodd med raudt krulla skjegg, elles var han den han hadde
                        vore, det såg Per straks. Likevel kunde han ikkje få til at
                        det var han. Just slik var han før òg, men han hadde ikkje set
                        det. Hadde ikkje set at auga var så lause i han; ikkje at kjakane var
                        så store og ville, og ikkje at haka var så for lita. –
                        Gammalt folk i han, mumla han best han stod. Og brør det er vi. Han
                        gjekk ut.
     </p>
     <p>
      Det var stormen ute, som det pla vera i Pålsnese, for verre
                        landvindshol fanns det ikkje. Ungane spurte mor si: Kva gjer han, vinden,
                        når han ikkje bles? Og mora svara støtt: Da er han i
                        Pålsnese og riv hus. Men husa står, tenkte Per. Dett eit hus
                        her i Pålsnese, så er det for det at det ikkje har vinden
                        å stø seg til. – Landvinden sneide om nova, tura som
                        sjøborden nedunder reina, rennte seg på veggen gong for gong
                        og tverrista. Driv på! sa Per. – Stjerner blakra det over all
                        himmelen, store og urolige, det måtte vera glør som vinden
                        bles på; berre han no ikkje bles dem ned, – for da bli her
                        heitt på jorda, lo han. Per stod berrhua i vinden. Slik stod han far
                        òg, kom han i hug. Og no hadde han Jens komme heim, det var så
                        det. Stod eg ikkje utom døra ein kvelden og såg han kom,
                        så truverdig, ein stor kvit okse beinast fram utor skogen? Men kva
                        det var eg vilde seie eg –
     </p>
     <p>
      <pb n="177"/>
      Han tok hendene opp i nakken. Han kjente i denne stunda, at
                        Håberg-garen hadde vore ei meiningslaus bør på nakken.
                        Liksom det å vera ein juviking. Nei, han vilde gå inn att til
                        dei andre. Han vilde gå til dem ofte, det var gasta folk.
      Det
      var vel ikkje så avrakka stort, å
                        gå åleine og vera vantruen all sin dag? – Eit
                        mærrahjarte, det var bra nok, men han for sin part vilde heller vera
                        den karen han var. Og kom ikkje i vegen for meg, det varsku eg deg om!
     </p>
     <p>
      Per kom stigande kvast inn. Han såg ikkje til den leia der Jens var.
                        Jens såg heller ikkje etter han. Drakk gjorde dei båe, og det
                        gjorde alle saman. Da Jens tok til og kjente det i hovude, kom det liv i han
                        att, og han slutta ikkje før han hadde sett liv i heile stua: Dei
                        skulde danse. Dei hadde tenkt på det, mange av dem, og det vara ikkje
                        lenge før dei dansa så stua rista.
     </p>
     <p>
      Per dansa ikkje. Han stod i døra og såg på. Han hadde
                        aldri set eit menneske så villt og glad, som Jens når han
                        dansa, det var ikkje ein vetug manns andlet det der: juvikingen fauk av
                        skafte no! Juvikingen, det var berre hamen att av han, og den var stygg.
                        – Og vi er hunden ikkje brør! sa han.
     </p>
     <p>
      Håberg-folke fór ikkje heim før dagen etter, og da kom
                        Jens og vart med.
     </p>
     <p>
      «Kor det står te borti Juvikja?» spurte Valborg.
     </p>
     <p>
      Jens såg på henne. Han tenkte seg om litt, og så gav han
                        seg i snakk med Per att. Beit ikkje på han.
     </p>
     <p>
      <pb n="178"/>
      Valborg sette hendene i sida framfor Per, da dei vart tosaman.
                        Slik hadde ho ikkje stått framfor han før, ho var så
                        brei og så freknut i andlete, og så sterk og vakker; ho
                        såg beint på han. Ein vakker dag så legg ho vel
      på
      meg òg, både med klør
                        og klauver, tenkte han. Når ho merkar eg er nedfor nok. Og i same
                        stunda han ansa på tanken, kjente han kor det vilde gå, han
                        såg så sørgelig langt fram.
     </p>
     <p>
      Korles skulde dei no fara åt? spurte ho. – Fara åt?
                        – Ja. Så dei fekk han til å ta med seg kjerringa og
                        ungen og reise sin veg.
     </p>
     <p>
      Ho hadde rett i det, tenkte Per. Det fanns ikkje mann i bygda som hadde
                        skjemt seg slik ut som Jens. Gifta seg med tausa. Og løypte
                        ifrå garen. Det var svart; og Per hadde mest ikkje komme i hug det.
                        Men når han tenkte etter, så reiste han ragg imot både
                        henne og bygda og heile skamma.
     </p>
     <p>
      Han skulde vel snakka med han, mumla han. – Det skulde ho våge
                        på han gjorde! kaldflirte ho. – Nei, det kunde hende han let
                        det vera òg!
     </p>
    
    <milestone unit="uchapter"/>
     <p><label>
      V.
     </label></p>
     <p>
      Han let det vera. Fjortan-dagane hadde gått, og enno var Jens
                        på Håberg. Eitt og anna take hjelpte han til i garen med, men
                        elles fór han og slong for det meste, var ute og fór med
                        pelsen på, såg innom einkvan kjendingen, dei
      <pb n="179"/>
      kunde sjå det alle i hop at det hadde vorte storkar tå han.
                        Dei snakka frampå om det til Per, at javisst hadde det vorte storkar
                        tå han Jens ja, der trefte dei ein som hamla opp med dem, både
                        prest og lensmann, – han strauk vel nordover snart att? –
     </p>
     <p>
      – Ja, rettno så fór han. Han venta berre på
      legenheit
      . – Jaså, på
      legenheit
      . Det var ikkje smått folk som venta
                        på slikt. Dei sa det ikkje for spit, det merka Per godt. Dei hadde
                        glømt både Dåret og Juvika. Så den same pelsen
                        han var no ikkje for katten, skjønna han.
     </p>
     <p>
      Per dreiv på med å kjøre stein. Det var lite om
                        føre, men han kjørte på tåmeien og jaga
                        på gampane. Hestar var gilde skapningar å jaga på.
                        Sjøl måtte han fara rådlig fram, han måtte
                        gå med magen inn, og stelle seg vel før han tok etter steinen.
                        Maten var det enda verre med. Han åt som elles, det var det inga
                        bøn for, men han naut han ikkje i seg.
     </p>
     <p>
      Valborg gjekk og hadde auga med han. Ho laga til den lettaste maten ho
                        visste, og ho tenkte att og fram, kva ho skulde gjera. Sistpå snakka
                        ho til Jens. Ho gjorde det, enda det baud henne imot som skjemt mat.
                        – Eg veit ikkje, eg, sa ho, – han er visst ikkje så
                        frak han Per. – Han? – Ja, han har skamgjort seg med ein
                        stein, trur eg. Han har slite seg sund.
     </p>
     <p>
      Jens kvikna til når Valborg snakka til han, for det gjekk så
                        sjelden på. – He! var han ikkje sterkare karen? Slite seg
                        sund? det har da visst
      <pb n="180"/>
      aldri ein juviking gjort før. Det
                        bli berre skrap med heile greina da – løkk på
                        reisa!
     </p>
     <p>
      Valborg beit seg hardt i leppa. – Det var 'n Halt-Andrias han
                        kom i vanhogg for; kom til å fara urlite hardhendt med han; dagen
                        etter fekk han det. Men om ein berre kunde hefte han fra verste
                        tungarbeide?
     </p>
     <p>
      Jens la ifrå seg børsa han stod og fikla med. Så fann
                        han på seg ei gammal trøye, og la i veg ned på
                        åkeren.
     </p>
     <p>
      «Nei, kar, no val du let mæg få kjør ei
                        stund!» song han ut. «Æg bli så gór-lei
                        tå å ligji havandslaus – gå heim og haugg sund
                        kveldsveden åt kjærringja du.»
     </p>
     <p>
      Per såg på Jens; auga leita og undra seg. Jens såg hit
                        og dit; så gav han seg over og lo, for Per hadde set tvert igjenom
                        han.
     </p>
     <p>
      Han kunde no få hjelpe til med å lesse på, sa Per.
     </p>
     <p>
      Javel. Og så bar det til å kapp-arbeide med dem. Dei tok den
                        eine steinen større enn den andre og lempa han handfritt på
                        sleden, det gjekk som i gamle dagar. Endelig ansa Jens på kor dette
                        bar av. Per var avleta som ein dauing; han beit i hop tennene så det
                        gnaura i dem.
     </p>
     <p>
      «Huff nei,» sa Jens, «det her orka æg ikkj
                        lenger. Får heller sjå i morgå.»
     </p>
     <p>
      «Som du sjøl tykkji med di,» sa Per.
     </p>
     <p>
      Jens sluntra av heimover, og Per fór i veg med lasse. Enno
      gjekk
      han, det var ikkje verre.
     </p>
     <p>
      Straks etter kom Anders bortom, han hadde
      <pb n="181"/>
      vore nedpå
                        vatne og rennt på skjeisene. Per bad han ha seg heim og bera inn
                        kveldsveden. Straks! kvesste han i, og guten drog seg unna, langlet og
                        undren. Men det var for seint. Per halda seg framover steinen og kasta opp.
                        Anders stod og såg på. – Blod! kviskra han, han tok
                        åt seg anda inn millom tennene liksom han datt i kaldvatne. Så
                        la han på sprange heimover.
     </p>
     <p>
      Kva det var som feila
      han
      ? vilde mora vita. Nei, ingen
                        ting. – Var det han far kan hende? Ja. «Han brekkji
                        blod!» guten tversnudde, la på døra att. Valborg sette
                        seg. Ho sette seg stilt ned, med hendene i fange. Ho var åleine i
                        stua. Der sat ho og såg inn i varmen heilt til det kom nokon inn.
     </p>
     <p>
      Det var Jens som kom. Valborg reiste seg hastig, ho herde knapt sjå
                        han no. Han kom rølande verre enn verst: Veit du det, Valborg, no har
                        vi svensken over oss, eg snakka med sjølvaste lensmannen her i sta;
                        det forstår seg: Han Kal-Johan er konge over Fredriksteinen og heile
                        Norig, he? Tvi han vøre, seier eg!
     </p>
     <p>
      Valborg snudde seg til han. Ho hadde tenkt seg om. – Var det ikkje det
                        reattaste han såg bort i Juvika snart, til kone og barn? – Ja,
                        du seier noko du. – For det kan vel aldri bli anna enn ulukka og
                        motgangen her i slegta, så lenge det står slik til. Og han
                        får svi hardast for det, som minst er skyld i det.
     </p>
     <p>
      Jens gjekk fram og rota i varmen. Han småflirte: Dei har seld vekk
                        garen for meg,
      <pb n="182"/>
      forteler dei. Valborg lest ikkje som ho
                        hørte det: Og så ein ting til, Jens. Korles var det
                        med'n Morten Aune? og med Svarthammaren og det der? No skal du svara
                        meg på det. For no er det på høgan tid – han Per
                        – Vårherre han vet korles det er med han – han styp
                        visst snart! Stå ikkje der og glis åt meg, det er
                        ålvors snakk det her! Skal vi ha svarte hemna hengande over oss vi
                        da, berre for deg og di skyld – du måtte da skjemmast! For kva
                        nyttar det så att ein gjer seg om det og er skikkelig, kva det nyttar
                        at ein bed til ein høgare ein?
     </p>
     <p>
      Jens kleip att eine auge. – Du timer no å fortele meg det,
                        hører eg. Men du har rett i det: Det går att og ned med oss.
                        Og – det kan vera gale om han Per, eg seier ikkje om det. Han lo med
                        seg sjøl: Og så han da, ser du, som skal ha greie på
                        all ting. Går med skinnhuva nedover auga og ser ikkje eit ord berre
                        for tankar – det her må han ha botn i!
     </p>
     <p>
      Valborg kom eit stig nærmare. – Ja, så visste han vel
                        kva han skulde gjera da. Ta kone og barn med seg som eit skikkelig menneske.
                        Han flytta auga hit og dit, som tjuven, tykte ho, men ho hadde overmagta
                        enno, og denne gongen måtte ho vinne. – Eg kjente det
                        på meg da han far dykkar døde, at det beste var gjort. Det
                        vart så
      rart
      . Men eg trur det vart ein
                        vending, når berre du gjorde ditt. Så kunde han Per –
                        gjera sitt. Han fekk gå til presten og fortele om'n Morten og
                        det; så var vel ikkje Vårherre
      <pb n="183"/>
      den, at han sette
                        seg på bakbeina imot oss; eg kjenner det på meg, at styggmagta
                        måtte gi seg da.
     </p>
     <p>
      Ja ja, sa Jens, og det var reint som eit godt menneske som sa det. Han gjekk
                        ut att.
     </p>
     <p>
      Dagen etter måtte Per ligge, og enda ein dag. Valborg heldt han nede
                        med blid magt, det hadde vorte litebarn av han, og han føyde seg utan
                        eit ord. Så kom det ei tid han var oppe og rak. Sjukdommen sin nemnte
                        han ikkje.
     </p>
     <p>
      Jens og han sat i omnkråa kveldane utover, og somtid snakka dei litt
                        med einannan, helst når dei ikkje var toeina inne. Jens fortalte
                        ifrå Finnmarka, tok fram ein og annan stubben som sveiv for han; det
                        var gælenskap og villmannsliv, og meir enn halvparten kunde knapt
                        vera sant. Det kvesste seg til verre og verre, des oftare han fortalte; han
                        var borti garane og fortalte òg; men Per tykte det var mat i slik
                        løgn, det var helsebot å vera med. Han kunde sitte og
                        drømme det oppatt om dagane, tak for tak: han og han Jens, og kniven
                        og flaska, og eit villt frammande land! Dei var ute og
      herska
      !
     </p>
     <p>
      Men så var han på Håberg att. Ein kvelden dei satt
                        tosaman, sa han: – At eg skulde bli hefta slik ifrå arbeide
                        mitt da. Har du
      set
      flotta nedfor husa her, Jens? Og
                        allting elles? Håberg–han ligg og snur seg etter meg same kor
                        eg går, liksom kua. Han ventar tusen ting av meg. Ja, og husa: Eg
                        hadde slikt mot på å rive dem straks, gjera i stand
                        kjøken, og få inn skikkelige
      <pb n="184"/>
      vindauga; eg sit som
                        eg sit på glør. – Ja, sa Jens. Det var trøysamt
                        å sitte slik og tenke seg ut eitkvart. – Ja, og så
                        å gjera det, det var no humlen da. – Nå, det var
                        så av og til med det, tykte Jens. Han for sin part – han
                        gjeispa, og lea på seg, såg på Per og smått
                        flirte: Her sitt vi, du og eg. Ikkje sant? Og like langt er vi komne,
                        båe to Og serlig du, la han til.
     </p>
     <p>
      Det var mørkt inne. Elden låga til med kvart og skjein
                        på dem: på Per, som sat med kjakane i hendene; han var kvit
                        på let, og når han blunka, var det som sjukdommen saug ned
                        augelokka; på Jens, han sat der skjeggut og hardhuda, men andlete
                        tina opp, kvar gong eldskimmere fall på det. Best det var mumla han
                        med seg sjøl, han såg på snei bort på Per.
     </p>
     <p>
      «Nei, der villa æg ikkj ha vøri, kor-som e. I Juvikja.
                        Men det e sannt,» la han til: «at samma kor ein fløtta
                        og farka, så e ein like heimlaus. Det hi sæg vel
                        slik.»
     </p>
     <p>
      «Det va da enda noko, at du va såpass te kar; at du stunda heim
                        igjen. Det e vel som dem sei: at vi sjer berre attlengjes. Men æg va
                        så forheksanes hoga på å
      prøv
      . Om æg så fekk Styggin sjøl imot
                        mæg!»
     </p>
     <p>
      Per vart frosten og nåmen av seg, da han hadde sagt det. Mørkre
                        tok til og saug ikring han. Han kjente han hadde sagt eit ord for mykje.
     </p>
     <p>
      Ei stund etter, da han måtte ut ein vending,
      <pb n="185"/>
      fekk han
                        sanne det. Han gjekk seg beint på han. Det var borti
                        fjøsporten, han kom famlande i mørkre, og så tok han i
                        han. Det var som han tok i ein diger lodden stokk. Rædd vart han, og
                        rasande vart han, og så hogg han i og vilde blåhalde han. Men
                        da var han borte, han hørte berre kor han tuska og steig borti
                        mørkre, der hosta han litegrand; Per såg eit urande lite
                        gloraudt griseauge som stirde på han. Han gjekk inn etter lygta:
                        Fanns ikkje den ting i fjøsporten han kunde gå seg på,
                        snaue veggene stod der og gliste imot han.
     </p>
     <p>
      Først om natta kom rædsla over Per. Valborg sov, og alle dei
                        andre sov. Han tok borti henne og fekk henne vaki. – Er det du? sa
                        ho. Ja, det er eg. Og med seg sjøl bad han, det heitaste han kunde:
                        «Men frels os fra det Onde!» Og skam å seie, så
                        logna det utrulig omkring han. Mannen var vel berre som eit kraum imot
                        Svartmagta, skjønna han. Å seie, når ein var skraput
                        med helsa ja; da trong ein eitkvart å stø seg til.
     </p>
    
    <milestone unit="uchapter"/>
     <p><label>
      VI.
     </label></p>
     <p>
      Jens gjekk og kjente på seg eit par dagar: han var så mjuk og
                        godhjarta. Han fekk ta og gjera eitkvart. Så kom han og sa det,
                        både med Per og Valborg: Han vilde over fjorden, til Juvika. For
      han
      vilde ikkje henge hemna og ulukka over nokon. Og
                        da Valborg hadde gått
      <pb n="186"/>
      ut, sa han det beint fram: Eg
                        får vel ta med meg denne kjerringsåla mi, slik ho er, og
                        ungen, når eg stryk. Eg har gjort dykk skam og skade nok som eg har.
                        Ein slik ein, som vågar å reise ifrå farsgaren sin, det
                        kan vel vera nok det, for mangmannen. Og med det same eg er der, kan eg no
                        sjå bortom Svarthammaren. Om eg ikkje skulde få han Morten til
                        å ligge still. Når eg lova han meg sjøl, eller ein
                        annan godbit. Vil du vera med, Per?
     </p>
     <p>
      Per fekk blode opp i andlete. Han vart brennhuga på det, liksom i
                        gamle dagar når Jens kom på noko. Men det seig fort av han, og
                        han sat og var bleik og svimren, ein nedforkommen ein. Eg gi meg ikkje om
                        slikt tull, sa han.
     </p>
     <p>
      Nei, og så skulde han no vel
      ligge
      , med den
                        steinen han fekk kring foten? meinte Jens.
     </p>
     <p>
      I det same vart dei vâr at Anders stod i døra. – Eg skal
                        bli med, eg! sa han, og han sa det det slik at han tok magta i frå
                        faren. – Det var rett! sa Jens. Just nettopp det eg venta på
                        ja. Våga du guten, Per?
     </p>
     <p>
      Per svara ikkje, og Anders vart med. Jens snudde seg i døra,
                        såg på Per og flirte hålt:
     </p>
     <p>
      «Kjem vi att heila-beina ifrå denher fara, så e det
                        vunni spell. Og da kjem vi i natt.»
     </p>
     <p>
      Det var ein lang dag, og ei lang natt. Alt tidlig pa kvelden vart det bekande
                        mørkt, og stillt så ein kjente ikkje vêr. Inni stua var
                        det ikkje verande, og ute var det ikkje likare. Så kom
                        snøkaven. Land og hav
      <pb n="187"/>
      kom bort i snø, og no kunde
                        ein merke kor stormen hang ute i stilla og venta, som ein vond ein bakom ei
                        ulæst dør.
     </p>
     <p>
      Utpå seinkvelden kom han inn, med full tyngd. Han vart hardhendt med
                        gamle Håbergstua, og det var eit hustre mål i han. Det var
                        ikkje det gode han var ute og fór for.
     </p>
     <p>
      Per var ikkje likare karen, han måtte av og legge seg. Han tilstod det
                        berrt for seg sjøl; at slik var no det. Men til Valborg sa han, at
                        dette sat han ikkje oppe for. – Han Anders, vera urædd for han
                        du. Vi har tråssa finngann og anna fansmagt før vi, –
                        berre vent, skal du sjå!
     </p>
     <p>
      Valborg hørte ikkje på han, og sa ikkje eit ord. Bleik var ho
                        som krita muren.
     </p>
     <p>
      Endelig kom ho og la seg. Dei låg lenge, lenge.
     </p>
     <p>
      «Det e greit nok å kjenn, at guten e på sjøn
                        no,» seier Per. «Men det ska du ikkj vør å gruv
                        for.»
     </p>
     <p>
      Han steig opp, var ute i døra og stod, halvklædd i
                        snøfoke, kom inn att; så gjorde han opp varme på gruva.
                        Valborg låg still i senga.
     </p>
     <p>
      «Trur du – – at vi alder får sjå' n
                        meir da?» sa han, best det var. «Kan du ikkj svara mæg,
                        Valbor?»
     </p>
     <p>
      «Den som berre visst – – ka' n skuld
                        svara!»
     </p>
     <p>
      Per sette seg attmed varmen. Valborg sat i senga. Dei merka at tida gjekk
                        ikkje, og dei venta ikkje ho skulde gå heller. Anders hørte
      <pb n="188"/>
      dei, rett som det var, måle hans var kring alle
                        veggene og i alle dører; han var så berrmælt og frisk.
                        «Kjem æg att, så kjem æg i natt,» sa han.
                        Per krøktes framover, han anka seg høgt ned i hendene sine:
                        «Å ja ja! Du kjem vel, du gjer ikkj anna.»
     </p>
     <p>
      Så kom dei, både han og Jens. Det stomlar utom
                        ytterdøra, og døra bli rive opp i ein fart, no er dei i
                        gangen, og Jens er full. Det var ikkje første gongen han kom heim
                        slik. Han bannar høgt og grovt, og så snåvar han imot
                        veggen, ligg der ei stund og har for seg eitkvart; så set han i:
                        «He? Spy du åt godt drikk, din hundtarm! Opp med dæg,
                        Jens!» Dermed kravlar han seg på føtene, og Anders
                        hjelper han opp gjenom troppa; – no syng dei, båe to –
                        da er Anders full han òg.
     </p>
     <p>
      Dagen etter sov dei til høgt på dag, og kom ned frå
                        lofte samstundes. – De hørte vel vi
      kom
      ? sa Jens. For kom gjorde vi, better devel, enn eg gjekk
                        både på hand og fot alt ifrå sjøen og hit! Dei
                        hadde brennt megtig borti Juvika, eg glømte, forlate meg, erende
                        mitt. Ja, Svarthammar-kusinn han tugta vi da lel. Vi låg der og
                        trua' n ei lang øve, at han skulde syne seg. Nei. Så
                        spurte vi om han vilde i vigd mold, om han «tøsta etter
                        kjerkgår?» Ikkje orde – han finns pinede ikkje! Vi
                        bydde han til å bytte rom med han; å nei san. Ja, han vart da
                        stormen, men det kom liksom frå ein annan kant det. Og heim det kom
                        vi, som sagt; han vart for stutt!
     </p>
     <p>
      <pb n="189"/>
      Jens skulde just til å svinge seg rundt og gå ut.
                        Da var det eitkvart som stogga han. Det var Valborg. Ho hadde lagt
                        ifrå seg arbeide sitt, og ho var blod-spritande raud.
     </p>
     <p>
      «No mein æg du reisi
      herifrå
      .» Ho sa det lognt, farlig lognt. Men det beit
                        ikkje på han. «Konnå di kan du gjern løyp
                        ifrå, og skjem ut oss all i hop; men
      det
      e
                        så mykje du veit det: her blir du ikkj ei natt meir!» Ho
                        snudde seg og såg på Per: «For vi hi no bånn, om
                        ikkj anna. »
     </p>
     <p>
      «Du sei noko du,» sa Jens; han var tør som slipesteinen.
                        «Når dem berre kom sæg hit med jægta, og det
                        vart forderli vind. Æg val ta pøre mitt å gang aust i
                        Pålsnese da, i natt – det e så livt å ha tak
                        over hue om natta.»
     </p>
     <p>
      Valborg hadde gått ut, ho hadde late att døra stilt attom seg.
                        Per sa ingen ting, og Jens gjorde ikkje den synda at han såg
                        på han. Han tok på seg finnsko-støvlane og pelsen, fann
                        i kofferten sin, og så kom han med handa:
     </p>
     <p>
      «Du må lava så vel da, Per, og takk for mæg
                        – e – og takk for mæg ja, og farvel!»
     </p>
     <p>
      Han gjekk rundt og sa farvel, Valborg fann han utom døra, og tok henne
                        traust i hand; han likte seg ikkje kleint.
     </p>
     <p>
      Per var ikkje med han ut, han vart sittande der han sat.
     </p>
     <p>
      Drengene gjekk på låven att, og tausene ut på kvar sin
                        kant. Det vart berre sjølsegfolke inne.
     </p>
     <p>
      <pb n="190"/>
      No reiste Per seg. Han stod og såg tvert ned i golve ei
                        stund. Han støytte og bles kvast gjenom nasen, akslene skaut seg meir
                        og meir i vêre. – Før i tida, da gjorde dei eitt med
                        slikt, sa han med seg sjøl. Han rennte auga i Valborg, – ho
                        stod der liksom ho venta det.
     </p>
     <p>
      «Ka det e for slags myndiheit du tek dæg?»
     </p>
     <p>
      «Myndiheit?»
     </p>
     <p>
      «Æg spord rett om det ja.»
     </p>
     <p>
      «Ein får ta sæg myndiheita ette som det
                        trøngs.»
     </p>
     <p>
      «Trøngs?» Han kom vålig nær henne no.
     </p>
     <p>
      Ho lo midt imot han: «Ka det e du bli-for, stakall?»
     </p>
     <p>
      Da kvitna han over alt andlete, liksom han hadde slite opp eit
                        ulivssår i seg. Men straks etter var han mørkraud, han vart
                        ukjennelig og stygg i åsyna. Han treiv i hårtenna på
                        henne, så hovude slong hit og dit. Ho gav etter alt med seg, med det
                        same, men straks etter stivna ho til, kroppen vilde ikkje finne seg i det,
                        halsen vart som ein stolpe. Ho sa det lågt så ingen skulde
                        høre det:
     </p>
     <p>
      «Du må da skjemmast, Per!»
     </p>
     <p>
      «Skjemmast?» Han slepte henne. Flager av raudt og kvitt
                        fór over andlete på han.
     </p>
     <p>
      «Ja. – – Og hellest da så – skuld du no
                        agt dæg uliti.»
     </p>
     <p>
      «Agt mæg – he! Agt mæg? Trur du dem agta
                        sæg før i ti 'n? Ein e no vel herre i sitt eige hus lel
                        –
      du
      må agt dæg du!»
     </p>
     <p>
      <pb n="191"/>
      «Ja, kem som e herre og ikkj – ein får bruk
                        vette som hi det, og magta med!» ho ropte det imot han, og no saud
                        det over for henne, gråten flødde gjenom henne, men det var
                        det ho mindst vilde, og dertil såg ho Anders utom vindauge, han hadde
                        stått og set inn. «Fysj skamme dæg Per!» hiksta
                        ho.
     </p>
     <p>
      Da hogg han i henne og kjørte henne til veggs så det sokk i
                        stua og gav seg til å banke henne. Han visste godt kva han gjorde;
                        det murra kaldt gjenom all hans kropp:
     </p>
     <p>
      «Det må te. Det må te!»
     </p>
     <p>
      Da han var ferdig, var det så vidt han vann seg bort i benken. Han
                        visste ikkje om ha hadde gjort motstand, men han var utsliten av det, hadde
                        forderva seg så det svortna for auga. Valborg gjekk ut. No
                        først vart han vâr Anders, og no først hørte han
                        det han sa. «Far!» hadde han ropa, og no kom han og stod
                        framfor han, han slo i borde til han, var raud som ein rasande juviking:
     </p>
     <p>
      «Fysj skamme dæg far!» Måle slo klikk for han,
                        men han tok seg på tak att: «Du kan berre rikk dæg
                        ein-te gong, å rør a mor, så dæven
                        besætti mæg!»
     </p>
     <p>
      Per smilte. Han vann ikkje reise seg og gi gutskiten dengt, og så
                        smilte andlete av seg sjøl, gjorde det klokaste det kunde gjera.
                        – Gå ut og hogg sund litt ved, du, sa han. Ei stund etter sa
                        han, men det var med seg sjøl:
     </p>
     <p>
      <pb n="192"/>
      «Det skuld ha vøri ein tå gammel-karan. Han
                        ha næsten lærd kjerringja å baka mjukt han!»
     </p>
     <p>
      «lkkj a mor ikkj – det henda ikkj! Og forresten så ha
                        æg flygji beint på 'om!» Anders var skjelven alt
                        med seg, og no la han på dør.
     </p>
     <p>
      Per vart åleine inne. Men utom døra hørte han Anders,
                        han var i hop med mora no:
     </p>
     <p>
      «Det e så mykji du veit det mor: at du lystra 'n
                        far!»
     </p>
     <p>
      «Ikkj herette, ban. Gang utu vein for mæg.»
     </p>
     <p>
      Da Valborg kom inn, lest ho ikkje som Per fanns i stua. Per kjente han hadde
                        tapt.
     </p>
     <p>
      Men det var underlig nok med denne gutstriken. Det var utrulig til merg i han
                        alt. Og det Onde, det kan ingen frelse oss ifrå; det kjem, det som er
                        tilmåta åt oss.
     </p>
    
   </div>
   <div type="chapter">
    <head type="main">
     
      Ein
                        båredal i ætta.
     
    </head>
    <milestone unit="uchapter"/>
     <p><label>
      I.
     </label></p>
     <p>
      <pb n="193"/>
      Det kom over Per som ei sveitting ein kvelden, at no gjekk han
                        til Halt-Andrias. Det var rart han ikkje hadde gått før; og
                        like rart var det at no var han på vegen; han hadde ikkje vore ute og
                        gått på to år.
     </p>
     <p>
      Han lya ikring seg etter vinden: han var da her nyst? Nei, det kjøla
                        ikkje ein gust lenger, det var drypstilt i vêre; einast skyene
                        rørte seg, dei rodde austover, skulde inn i fjella til natta. Per var
                        ikkje skikkelig påklædd, hadde berre tenkt seg ut på
                        Stallbakken og sitte ei stund, men no var han som sagt på vegen, og
                        langt i veg. Han glytta opp etter ei stjerne som rapa sørpå
                        himmelen: Der fór det ei sjæl til Himmeriks. Den vegen skulde
                        no ho, san.
      Han
      skulde aust i marka og banke opp
                        'n Halt-Andrias.
     </p>
     <p>
      Banke opp han? Ja heller korles det no kom til å gå. Det bli no
                        som det bli, det, sa han. Han hadde alt finn-farken framfor seg. Vâr
                        deg urlite, sa han, lat meg ikkje take etter deg ein gong til! Å, han
                        fór hardt med han, stygt – men kor skulde han av. For han
                        Andrias stod
      <pb n="194"/>
      berre og lo. Stod berre og sveitta leiheit, og
                        gjorde seg tjukk. – Per vart litt ustø på vegen. For
                        kva skulde han no trive til, når kalldevelen ikkje vilde gjera han
                        god att? Han gjekk makji, og leita med tanken, tok etter både stav og
                        stein; han syntes mest som han sat framfor skarven og tagg. Nei, du val no
                        veta hut! Og no var han far sin, gamle Per Anders reint og beint –
                        kor du fer åt no, Per Anders? Kan du leva utan helsa, meiner du?
     </p>
     <p>
      «Dæven anami!» sa Per heitt, og dermed snudde han og
                        gjekk heim. «Trur du æg be fattilusa om nåde
                        da?» Og han viste med hovude austover dit finnen budde: Han kan fan
                        ikkje ganne! Og ikkje gjera det godt att heller – han kan stå
                        der og halte! Han gjekk heim. Han vart vâr at han hadde gått
                        halve mila mest, han var her verkelig – det var huskji kor fort tida
                        hadde gått.
     </p>
     <p>
      Frisk, det trong han ikkje bli; det tagg han ingen om. For det var slutt med
                        han no. I to år hadde det vore slutt og til endes. Så
                        når han ikkje hadde mykt seg før, så gjorde han det
                        ikkje no hell. Verda var grå som kvelden, og full av skrømt og
                        svartmakt, skulde ein komme seg vel og vakkert fram der, så fekk ein
                        fara rådlig. Han hadde sete i to år no og vorte viss på
                        det. Og like urædd var han – det er det ein kan kalle å
                        vera uforfæld. Juvikingane, det hadde vore slik med dei alle; ein
                        trudde det ein trong å tru, men enda tagg ein ikkje for seg.
     </p>
     <p>
      <pb n="195"/>
      Per vart stillvoren i seg. Det var dette med helsa. Ho var
                        så tung å umbera.
      
      Kunde ein lure
                        henne til seg att, så var ho det vel verd. Men han gav seg ikkje om
                        det; dei kunde ha henne, dei som hadde teke henne. Ja visst, folk gjekk og
                        såg på han for dette: Han hadde vorte nedtukta. Dumme folk er
                        folk det òg, men herre gud kor lite vett dei har. Han anka seg like
                        vel, når han tenkte på dem.
     </p>
     <p>
      Det er ikkje stilt i skogen haustnattes tid. Det er i ei tassing og tussing
                        alle trea bortunder; det famlar seg fram blindt og ræddhuga,
                        går og går og ingen staden kjem, små vegville
                        fattigmanns-steg; det er ei gudnådslig vandring å høre
                        på. Det er lauve som fell. Det er vinteren som kjem leitande.
     </p>
     <p>
      Per stana og hørte på det, så gjekk han att. Varsamt og
                        smått, – ein kleinhelsug ein. Slik hadde han gått i to
                        år no; – og det er inga søtmjølk å drikke
                        for ein tå oss, sa han. No fekk han krøkle seg heim og vera
                        sjuk att. Ei råd hadde han i bakhanda enno, og det var kirkegaren.
                        Kirkegaren midt på svartaste natta, eit daumanns-bein eller kva det
                        no kunde bli, der var det kraft å finne! Og
      det
      var no inga skam da; for det er kur for vaksefolk det. Men Per
                        visste ikkje: han kom vel kapt til å bruke den råda. Dei hadde
                        vore bra lange, desse to åra, det hadde vore mang ein dag, men han
                        hadde aldri vorte mota på det lel. Det vart vel
      <pb n="196"/>
      da som
                        no. At han vilde ikkje gjera seg til hund for så lite!
     </p>
     <p>
      Best det er, går han seg på Halt-Andrias, han kjem Lauvsetvegen
                        gytande i halvmørkre. Han helsar høgt og frimodig, stana opp
                        og gir seg tida: «Du e ut og går, mein eig?»
     </p>
     <p>
      Per hadde tenkt seg framom, men så går han tett inn på
                        Andrias:
     </p>
     <p>
      «Ka i påkern e det
      du
      fer og løip
                        ette, he?»
     </p>
     <p>
      Per tykte finnen stod og stakk med auga gjenom mørkre, dei var svarte
                        og blanke, slik du aldri ser dem i
      folk
      .
     </p>
     <p>
      «Du må vâr dæg!» åtvara han,
                        så lågt og djupt han var godtil. Men så slo han om, det
                        kom enda meir uventande for Per enn for finnen: «No
      ska
      du fortel mæg, om det va du som gjord mæg
                        helslaus!»
     </p>
     <p>
      «Du må be Gu bevar munn din, Per, og ikkj snakk så
                        ogudeli!»
     </p>
     <p>
      Per skalv i kjakane, skalv alt med seg: han var veik og vanhelsug, han stod
                        mest ikkje.
     </p>
     <p>
      «Ja ja,» sa han. «Du gjer som du vil. Men du skuld ikkj
                        angr på det. Om du gjord mæg fresk igjen. Du skuld ikkj gjera
                        det fer inkj.»
     </p>
     <p>
      Han gjekk, straks han hadde sagt dei orda, han herde ikkje stå der
                        lenger, tvi for lukt! Men Andrias kom etter. Han kvinka og snakka det
                        finaste han vann, at det måtte ikkje Per tru, at han var nokon
                        gann-finn, han kunde ikkje eit ord av det slage, og ikkje turde han bruke
                        det heller, for det var eit hustre arbeid, det var
      <pb n="197"/>
      sjæla
                        i helvete, det, å Gud nåde oss, nei her fanns ikkje gann i
                        lande lenger. Nei, men skrømt og goveitr, og småkallane, fekk
                        ein det imot seg, da skulde ein vâre seg – å, ein er
                        eit kraum og eit kryp berreste –
     </p>
     <p>
      «Ha dæg heim med dæg, dit finnhelvet!» brasa det
                        ut or Per. Han gjekk som ei kjempe. Sjuk var han, men farlig å bitast
                        med – «gang utu løsi for mæg!» Han vilde
                        heim og vera sjuk all sin dag.
     </p>
     <p>
      Det var mest som han vakna. Han var sveitt.
     </p>
     <p>
      Skogen og liane hadde sove så djup ein sømn. No levna dei opp
                        att, det vakna og mumla omkring ein, mumla og kviskra og smått song,
                        der hørte ein den lia, og der den og den. Medkvart kviskra det tett
                        inn i øyra på ein, medkvart så tuta det og lo langt
                        unna. Vinden var inni alt som fanns, og han spurte og svara seg sjøl
                        alt mørkre utgjenom. Nei! sa Per og slepte det radt innpå seg:
                        det er ikkje berre vinden. Det er mange ting. Her er meir levandes enn
                        vêr og vind. Lat det leva det som vil, han som er sjuk skal ikkje
                        legge seg borti det. Men der er mange ting, og hadde eg vore frisk
                        –
     </p>
     <p>
      Håberg låg høgt og stilt framfor han, med svarte hustak
                        imot gulblå himmel, det var så sugande audt når ein kom
                        austanfrå. Og allting så sov det, liksom Per aldri fanns.
                        Fjellaksla på nordsida hadde teke på seg natt-andlete sitt,
                        det var så kaldt og einslig det kunde jaga ein i hus; og bakom det
                        tyktest himmelen som dauen
      <pb n="198"/>
      og evigheita, – ein hadde det
                        visst best så lenge ein ikkje hadde komme dit.
     </p>
     <p>
      Men ute på Stallbakken stod Anders. Har stått og venta
                        på meg, tenkte Per.
     </p>
     <p>
      «Hi du vøri ut og gått?»
     </p>
     <p>
      «Ut og gått ein vending ja.»
     </p>
     <p>
      Per stod og tørka sveitten. Anders stod og såg ein annan
                        veg.
     </p>
     <p>
      «Æg kan godt tak og smør opp 'n Halt-Andrias,
                        treffi æg 'n.» Anders sa det utan å snu seg, det
                        var berre som han spytta eller gjeispa. Så luta han seg og skjemdest
                        lel, skulde ha rømt sin veg.
     </p>
     <p>
      «Han? Han hi æg no snakka med sjøl, ban. Forresten
                        så –
      han
      kan ikkj fadervåre
                        hell, han, snakk tull og tosk åt mæg!»
     </p>
     <p>
      Han hadde komme inn i ei anna verd, med det same Anders var der; han ansa
                        knapt på det, men det var som ingen ting å gå inn og
                        legge seg. Han kom berre til å undre seg over kor lite han hadde
                        komme i hug Anders sea han vart klein; han hadde tenkt mykje meir på
                        Valborg, og ho lest ikkje som ho såg han.
     </p>
    
    <milestone unit="uchapter"/>
     <p><label>
      II.
     </label></p>
     <p>
      Per sat utpå Stallbakken, det var dagen etter. Det var skinande
                        haustvêr, og allting hadde komme vakkert i hus. Han sat gjerne her om
                        dagane, i godvêre, slik som i dag. Håberg-gjorde låg og
                        lata seg, med byskje og storstein og
      <pb n="199"/>
      mosegrodde vollar enno,
                        men der var breie ekrer og hågrønne reinar i millom, det
                        møtte haustsola med slik ein saftig glans, det kunde gjera ein god i
                        magen. Når han tok det for seg slik, stykke for stykke, så
                        kunde han glømme reint bort seg: han var i steinbrytinga att
                        før han vardest, fór og skapte om heile garen. Eg er tenkt til
                        det, sa han med seg sjøl: Han Jens til å vanlaga, og eg til
                        å snu opp ned på det som er, skapa det til. I dag var det ei
                        mose-ekre som arga han, – der dansa visst småkallane kvar
                        einaste natt. – Men rettno fekk ho snu på seg, og steinen fekk
                        ta til å flytte seg, unna vegen, Svartmeisk, her kjem vi! Han
                        hørte alt plogen, han kom fossande som båra innover
                        sandstranda, å det var gut som gjorde åt for utye det.
     </p>
     <p>
      Men Per kom snart i hug korles det stod til. Det var slut. Hit hadde han
                        komme, men her var det tvert nei. Korles det hadde seg, var han like
                        sæl med. Og no var det snart to år sea kjerringa tok taumane.
                        Det gjekk, det òg; utrulig. Valborg ho var ikkje å
                        snøse åt. Og ikkje såg ho han, og ikkje såg han
                        henne, dei gjekk om-einannan som dei skulde ha vore smurt. Men det var no
                        ein ting å ha, det òg, ei kjerring som ikkje tok tukt!
     </p>
     <p>
      Det var verst når han råkte folk. Det var ei skamm: Ein ungdom
                        i beste åra, og det ein juviking enda, som gjekk her og drog seg og
                        hadde sott! Han var utpeka for heile bygda – han hadde vorte for
                        stutt. Derfor heldt han seg
      <pb n="200"/>
      utor folkeauga. Derfor var det han
                        la i veg austover òg, i gårkveld, han mintes det no.
     </p>
     <p>
      Best han sat, hivde han ein mosedott ifrå seg, magen var ikkje til
                        å kjenne paa lenger, han stirde ut i vêre med stivt andlet:
                        Som ein tyrk har
      eg
      fare åt, og som ein tyrk
                        har
      Vårherre
      fare åt, ansles kan ikkje
                        eg få det til!
     </p>
     <p>
      Etterpå vart han sittande still og rugge på hovude. –
                        Visst det enda var
      så
      beint, sa han. Men det
                        er tusen ting, verda er full av mangt slag: det går rundt for meg.
                        Tusen ting imot ein, og ikkje ein å få tak i. Og tak det
      må
      eg ha. Fekk eg tak på develsdommen,
                        så skulde eg vel berge meg sjøl!
     </p>
     <p>
      Per var tungsam å sjå til, der han sat. Han sokk i hop, det var
                        berre skuggen att av han, og gulbleik og skrinn så ingen skulde ha
                        sagt det var han, leppene var blåe som på ein dauing. Men auga
                        var verst, dei var innsokne, og rødlige i leten, men dei stod som eit
                        brennande trugsmål ut i lufta mot både eitt og alt i hop.
     </p>
     <p>
      Men kva var no dette for slag? Var det storoksen som var laus? Ja det
                        forstår seg, dei har slept han på gnage i lag-med dei andre
                        krøtera, dei gjekk nedi reinane heile buskapen. Og no kjem han
                        settande oppover til vegen med beljing og stygglåt så det kan
                        sette blode i ein; da er det vel kvinnfolk han ser. Dem var han forpikka
                        på, he, – ja det kan ein bli, he he, no renner han i veg
                        så jorda skjelv, no kan dei ta skjørta sine og pakke seg. Per
                        krak seg
      <pb n="201"/>
      lenger fram på bakken: Ja ha, der kom det to
                        kvinnfolk, ei vaksi ei og ein veikjunge, og den eldste bar opp kjolen og
                        synte han underskjørte, og det var raudt! Verre kunde dei ikkje gjera
                        han Gustiborg, dei var han forargelige nok utan det, kvinnfolka. Det der
                        gjekk no elles tå fliran, det, for ho var halt, den eine, og
                        smågjenta sleit og drog i henne mest ho vann og kom ingen veg, og
                        oksen var snart innpå dem, – no såg han enda kven det
                        var, ho Ane-Marget Lines og ho Massi. Per tok sprange, han var sterk og
                        lettføtt som med han var gutungen, fann seg ein stein og vilde ta
                        renne nedover bakken. Tyner meg gjer han no vel, sa han, men det får
                        gnu, det; for så stor og olm ein okse hadde ikkje vore i bygda
                        før. Men så vann han ikkje meir, han krøktes i hop og
                        skingla hit og dit, føtene bar han ikkje lenger. Kor i Jesu-namn
                        fór han no åt?
     </p>
     <p>
      Da ropar det bortanfrå sommarfjøse, eit høgt og berrt
                        mål, eit krigsrop: «Gustiborg!» ropar det, og oksen
                        stoggar ein blink, tok så til og grov i jorda og frøste,
                        – det var Anders som kom springande, han tok seg stein for stein
                        bortover ekra, men rennte like fort for det, aldri hadde Per set ein
                        toføting fara fortare. Kvinnfolka stod som dei var påla fast,
                        og Per med. No tok oksen dem, Per saup åt seg anda som han hadde set
                        eit stygt sår; men i same stunda var Anders der òg.
                        Første steinen råkte i kjaken på oksen, den andre i
                        øyrstolen, endelig
      <pb n="202"/>
      small det i horne, men fleire hadde
                        han ikkje, og no sette údyre mulen i bakken og horna beint i
                        Ane-Marget. Anders legg beint på han, er attom han og får tak
                        i rompa; det blir ein dans som ein såg vindkvervelen i snøen.
                        Per skjønna at no var det live om å gjera for Anders, og
                        sjøl kom han ingen veg. Han ropar til kvinnfolka, at dei skal ha seg
                        unna, og endelig tek dei til vettes, Ane-Marget hinkar seg opp bakken og
                        inn; men Massi ho snur seg, bli ståande og vil sjå kor det
                        går. «Spring og hjolp 'n da!» ropar ho til Per,
                        ho er snøkvit i andlete og hakkar tennene, – «han drep
                        'n!»
     </p>
     <p>
      Anders har slept take sitt og kutar ned på reina, oksen etter som ei
                        raud rand, der når Anders i steinrauka og er berga, – denne
                        hekkels steinrauka som Per aldri hadde fått dem til å
                        kjøre vekk. Steinen haglar støtt og stridt, oksen blir
                        ståande og legge på hovude, han får ikkje opp auga,
                        endelig syng det i horne att, Per kunde høre det heilt opp, og oksen
                        snur seg unna ein blink, får ein stein til, der det verre var, og
                        kiler i veg på snei bortetter som ei hydd hundbikkje. Anders set
                        etter, finn seg ei sveig, og så ber det vestover gjorde, han stryk
                        han så det er ein lyst, ja, Per kjenner det gjenom heile sin kropp,
                        at no vil Anders tukte illska utor han, han sit og får den same
                        skjelven i seg, at no er han herre og no vil han vera det; – oksen
                        leg opp gong for gong, men først Anders hyttar, skvett han i veg.
     </p>
     <p>
      <pb n="203"/>
      No kjem Anders oppover. Per sit og småristar som ein
                        utbløytt hund. Gjentungen står der og snufsar enno, ho veit
                        visst ikkje om det. Da Anders ser på henne, snur ho seg og leitar
                        inn. Ho hadde kvitt hår, og lysblå auga som glømte
                        å blinke; ein fin blå kjole, og raude sokkar.
     </p>
     <p>
      Anders sette seg attmed faren. Han var i fjortenårsalderen no, og stor
                        som mang ein vaksen kar. Han smilte og smått lo, med han tørka
                        sveitten av panna: Eg trur mest eg gjorde
      etter
      han,
                        for det første. Men auga i han var stride, det var slikt kvast eit
                        blått i dem, dei leita ut over jordene, hadde liksom ikkje funne det
                        dei vilde i kast med for ålvor enno. Per såg lenge på
                        dem, og på andlete og heile guten.
     </p>
     <p>
      Just slik såg han òg ut eingong, det kjente han på seg,
                        slik lang og mjuk var han, og akselbrei, og slike små føter,
                        å det var arti når ein kunde hoppe si eiga høgd
                        jamføttes, – når ein aldri gjekk unna for nokon ein!
                        Men slike frimodige auga hadde han visst ikkje; det vart ikkje slik.
     </p>
     <p>
      Og no var det så mykje som han Anders som var herre her i garen. Per
                        merka kor det øla og vermte han all igjenom, så nytt og
                        uventa, dei tok og bar han i vêre no. Han Anders. Anders-guten. For
                        det var han sjøl det, ein gong til, kor ein så snudde og
                        vridde det – kom åt meg når eg ikkje er heime! No bar
                        det til snart for ålvor, på ny karvastokk. No kunde dei komme
                        innom; når det var ferdig og i stand her
      <pb n="204"/>
      på
                        Håberg. «No kan dokk sjå opp unna tørva,
                        juvikinga, sjå om dokk kjenni att dokk!» sa han. «Her
                        ska dokk få ein spikar å bit ti.» Det var berre
                        så vidt han ikkje slo guten i hovude med kjeppen, så han fekk
                        høre kor traust det skrall i det.
     </p>
     <p>
      Etterpå vart han mjo og kløkt. No kunde han gå inn og
                        legge seg. Det maura i han, – det lak utor han no, live dei kalla, ja
                        ja, men det var godt å sitte her ei stund enno. Og kom han seg ikkje
                        inn sjølhjelpandes, så stod det ikkje på; enda skulde
                        ikkje kvinnfolka få bry med han.
     </p>
     <p>
      Fjella dei blåna det finaste dei kunde for han, som eit farvel fekk
                        ein kalle det. Og haustvêre blenka og lokka kor ein såg, sola
                        forgylte lauvlia og håvollen for ein, og skyene dei stod og spegla
                        seg i fjorden dagen til endes; dei var så kvite i andlete, det var
                        Guds fred i dem. Håberg var ein god heim.
     </p>
     <p>
      «Ikkj sannt, Anders?»
     </p>
     <p>
      «Jau da. Ka for noko, sa du?»
     </p>
     <p>
      «Håberg. At det går an her?»
     </p>
     <p>
      Anders såg på faren, tok han lognt og fast med auga; så
                        såg han ut i vêre og vekk:
     </p>
     <p>
      «Det skuld æg tru.»
     </p>
     <p>
      Det var magt i dei orda. Dei kunde flytte eit berg. «Det skuld
                        æg tru!» Per tok dei oppatt og oppatt, inni seg.
     </p>
     <p>
      Per reiste seg, vilde inn no. Men det vann han ikkje, han seig i hop att,
                        vart liggande og
      <pb n="205"/>
      og skjelve, og så bar det i brekkinga
                        med han. Han kom opp med svarte mageblode.
     </p>
     <p>
      «Gjer aldri det slag, Anders. Det e på tia snart – at
                        ein kjem sæg pund tørva, åt de ander.»
     </p>
     <p>
      «lkkj å sei det, far!»
     </p>
     <p>
      «Ska æg gang her som eit anna vanspark æg da? Nei. For
                        no står det ikkj på.»
     </p>
     <p>
      Anders hjelpte han inn. Han bar han mest.
     </p>
     <p>
      Per kraup i seng straks. – Det er godt å få legge seg
                        attover, sa han. Senga stod inni stua, og der var frammandkona, ho
                        Ane-Marget, og gjentungen og ho Valborg. Per låg og såg
                        på dem. Han hørte ikkje stort av det dei sa, han hadde
                        så inderlig vondt over seg. – Anders hadde sett seg midt imot
                        han ved andre veggen, og der sat han og var herre i huse. Ørande lite
                        grand blygjen var han, han fekk liksom ikkje auga den vegen han vilde.
                        Å nei, oksar og slikt, Anders, det kan ein klare, men slik ein liten
                        kvinnfolk-unge med kvitt hår, det er noko anna. Ho let auga gå
                        som dei vilde, glømte å blunke med dem, opp over han og ned
                        over han; no trefte dei til å sjå på einannan, men da
                        var dei snare som dei hadde brennt seg. Javisst, Anders tenkte sterkt
                        på å gå ut no, bortom husa ein stad og vera for seg
                        sjøl, – berre gå du far, du kjem ikkje så langt.
                        Var det likt, du sit der du sit, og ser på nevane dine ja, og
                        på golve. Jau da, du kjem til å legge inn nytt golv her, og ho
                        der, ho skurar det og skurar det av alt sitt hjarte, til det er oppflisa og
                        utslite og ventar
      <pb n="206"/>
      på eit nytt eit. Dei to ja. Dei kjem
                        ikkje roande heim til han med henne, nå nei, san, – det er dei
                        to ein haustkveld, attom kornstauren i måneskine og finvêre,
                        ho kjem ingen veg, og han stig til og tek henne over armen, he? – og
                        ho bli magtlaus for heile live. Ja.
      Ho
      reiser ikkje
                        ragg imot han, så mykje er det. Så bli det stua full med
                        kvitluggar på Håberg, – Per set i eit lite lukkelig
                        støn der han ligg. – Og han Petter, no ser han det òg:
                        Berre ho Valborg sett litegrand gjøt i han, så bli det folk
                        tå han, det feila ikkje det. For den skyld kunde ein gjerne late att
                        auga straks. Ho Valborg, ho slepper ikkje take sitt. Han vart meir og meir
                        glad når han kom i hug henne, her han låg; for ho hadde
                        så godt eit andlet, ho kunde vera mor både for han og dem;
                        – det var det i grunnen ho hadde komme hit for.
     </p>
     <p>
      Per låg med ein smil nedunder auga; men munnen drog i hop seg tak for
                        tak, og i panna båra det seg rukke for rukke, slik ein ser leira
                        på fjæra sjø. Når det reiv for grovt innvendig,
                        spennte han foten i senggavlen, kleip i åklæe så det
                        knaka i finger-leane. Da fekk Anders det same drage, dei same rukkene vilde
                        fram i panna på han òg.
     </p>
    
    <milestone unit="uchapter"/>
     <p><label>
      III.
     </label></p>
     <p>
      <pb n="207"/>
      Per stod ikkje opp meir, og ingen venta det heller. Han
                        låg og hadde det tålig, tykte han.
     </p>
     <p>
      Valborg gjekk ut og inn som elles. Ho stellte med han så godt ho
                        kunde, men ho såg ikkje på han. Per heldt auga med henne, og
                        undrast: Det var dæken til kvinnfolk som ikkje tok tukt. For-gi han,
                        det kunde ho visst ha gjort, bars det for han; til-gi han, det kunde ho
                        ikkje.
     </p>
     <p>
      Og det same kunde det vera. For det var så rart når ein
                        låg slik som han. Allting såg ut ansles da. Serlig no, sea han
                        hadde opendaga 'n Anders. Ho trur ho styrer oss, ho, sa han med seg
                        sjøl, og så er det vi som styrer både henne og heile
                        greina. Vi to! sa han og slo handa i sengestokken, – ho var tunn og
                        veik no, berre som ei barnehand å slå med. Men vent no, berre,
                        til han Anders fann på å slå!
     </p>
     <p>
      Det var ein merkelig givnad han fekk no: Han såg tingane for seg i
                        lyse lufta, det som hadde hendt og det som hende skulde, slik gjekk no det,
                        og slik gjekk det; og støtt var det han Anders han hadde for seg, han
                        var Anders heilt igjenom, levde med han år for år framgjenom
                        tida.
     </p>
     <p>
      Ja dei hekkels ungane! Dei var som skire sølve å ha. Alt dei
                        fann på no om dagen, så visste han det og var med i det; det
                        kunde grø eit sår.
     </p>
     <p>
      <pb n="208"/>
      Kor vel han mintes ein gong med dei var små. Presten var
                        ute og fór ein dagen, skulde sjå til ein klein ein sør
                        i plassane. Da han kom att og hadde vore innom på Håberg, stod
                        gutane ute i garen og var trutne av lått og skøy. Presten
                        spurte kva dei heitte. Per, sa Petter. Pål, sa Anders. Jaså,
                        jaså, Per og Pål, tenk det! sa presten. Petter gjorde store
                        auga nedover mod sjøen: – Eg skal forbanne meg på det
                        er sild fuglen har for seg nedpå vågen. «Hvad
      siger
      du!» «Æg ska
      ferbann
      mæg på det, sei
                        æg!» Presten kom inn att til Per og var hjartans
                        forfæld, men Per sette i og lo. Han tok dem elles for seg. Det var
                        han Anders som narra meg til det, laug Petter, han såg frimodig
                        på faren. Anders såg tvert ned. Så fekk
      han
      juling, han fekk hy-bak så han både
                        hoppa og hinka. Dei gjømte seg attom stallveggen, og Per hørte
                        kor dei lo. Du får ta støyten meir hell ein gong, du Anders,
                        sa han, når han låg her og kom i hug det.
     </p>
     <p>
      Og slik gjekk det rett som det var. Her ein natta hørte dei eit rammel
                        og eit hjartans rop oppå lofte. Kva det var? Det var han Steffen
                        Storsko. Han fór og såg etter ei taus dei hadde; ho låg
                        på lofte, og der låg gutpåkane òg, –
                        Steffen han låg i framstallen. No stod han der i mørkre
                        innpå lofte og hadde gått seg opp i ein vev med klungerkvist
                        og torskeline og allslags skrammel, ei gammal bøtte hadde han
                        fått i hovude, og no trudde han huse datt ned, han
      <pb n="209"/>
      sette
                        i og ropte på gjenta alt han vann, for dette her var trollverk og
                        stygge ting:
     </p>
     <p>
      «Ele-o – Ele-o-nora, kom og tak imot mæg!»
     </p>
     <p>
      Ein kvelden i jula kom det ein tiggarfinn slengande; han bad om mat. Tausene
                        var vekk og Valborg var i fjøse. Gutane lova han graut, vilde han
                        vente. Per dorma som snarast, og da han såg opp att, sat finnkallen
                        og åt gryngraut. Da Valborg kom utor fjøse, låg han i
                        golve og rulla seg. Han hadde sett i seg eit fat med rå gryn. Valborg
                        tok hardt til ords, men kallen bad så mjukt for gutane: Dei vilde meg
                        berre vel! – Han kom elles ifrå det med live.
     </p>
     <p>
      Per gledde seg over alt slikt. Det var liv, dette, og live var ein
                        forunderlig ting.
     </p>
     <p>
      Ane kom dit ifrå Pålsnese somtid, og Åsel ifrå
                        Juvika. Åsel sa ikkje stort, for det var så ille dette med han
                        Per. Ane ho snakka om sitt, ifrå ho kom og til ho fór. Det er
                        berre nasedropen att av ho Ane, sa Per. – Ja, men han er blank, sa
                        Anders. – Og varig, sa Petter.
     </p>
     <p>
      Det siste Per gjorde, var at han forlikte henne med arvingane etter mannen
                        hennar. Han bad dem til seg, og tala med dem. «Æg kjem, visst
                        dokk ikkj held fred, æg kjem åt dokk ifrå
                        kjerkgåren!» sa han, og han såg på dem så
                        dei gav seg: slik og slik fekk det bli.
     </p>
     <p>
      Så hadde han husmennene hoss seg ein kvelden, og sa dem at no vart det
                        han Anders dei fekk ta i hop med. Og han Anders var slik han, at var dei
                        vislige, så var han det òg.
     </p>
     <p>
      <pb n="210"/>
      Han såg på Anders, da han hadde sagt det. Det
                        hadde vorte til det litt medkvart, at Anders måtte vera i
                        nærmunom; men da var han òg så open og trygg som han
                        aldri hadde vore. Sistpå måtte Anders vaka over han natt som
                        dag. Slik vilde dei det båe to.
     </p>
     <p>
      Nættene vart så lange for Per, for han mista sømnen. Ein
                        rar ting – slik hadde ingen ligge før. Lange tider låg
                        han og lya. Natta vart så levande. Allting fekk tone ute i
                        mørkre, og allting så hørte han det og skilde det. Det
                        var vinden først og fremst, gamle vinden som fór her og gjekk
                        frammed veggene og vilde inn. Per sakna han når han vart borte. Der
                        stod husa og snakka med kvarandre. Og der var fjella, og der sjøen.
                        Jorda låg på ryggen og song. Og bortglømte fossen han
                        tala så trutt, tala med natta og med seg sjøl. – Somtid
                        hadde han stjernene. Der hang dei to; den eine beint nedunder den andre. Og
                        slik all himmelen utover; dei skreiv og dei pekte, hit og dit. Å,
                        Anders, det er ein konst og ei bør å leva – kor det
                        vart tå deg, Anders? Så var det berre mørkre att. Det
                        stod der tålmodig og bia – kom han ikkje snart? Å jau;
                        rettno så.
     </p>
    
    <milestone unit="uchapter"/>
     <p><label>
      IV.
     </label></p>
     <p>
      Endelig bar det i veg. Det var ei måneskins-natt, slik som den gongen
                        faren døde. Åsel hadde komme hitover tidlig på kvelden,
                        det var liksom ho hadde det på seg korles det stod til.
     </p>
     <p>
      <pb n="211"/>
      Per tok til å kvinke og bera seg i kveldinga, slik han
                        hadde gjort det ofte i det siste: Kan du ikkje sette meiar under vogga mi,
                        Anders? Du ser da vel eg ligg her som eit litebarn. Kan du ikkje bera meg ut
                        på bakken i sola da, eg ligg her i svarte kjellaren. Men så
                        manna han seg oppatt og var fullt med seg sjøl. – Trur du det,
                        Anders, at dei har ligge slik nokon av dei andre og visst det skulde berast
                        i veg med dem? – Nei, Anders visste ikkje å seie av det. Nei,
                        smilte Per. Ingen av juvikingane har prøvd det her. Og no, Anders, no
                        ligg eg og tenker. He? Når kroppen sluttar, ser du, da byner tanken.
                        Og han er sterk. Går gjenom digre fjelle. Eg ser alt i hop. Eg ser
                        deg som eit stort tre framfor meg, Anders. Ingen ting å vera urolig
                        for. Du og eg, ser du!
     </p>
     <p>
      Men straks Anders var utor syne, seig angsten på han: Det ropar
                        så kaldt ute, kva det er? Kor det vart tå deg, Anders? Eg ligg
                        her blett mo åleine; på ryggen; kan ikkje snu meg. Alle i hop
                        – har gått sin veg.
     </p>
     <p>
      Anders bøyde seg over han og snakka han til rettes:
     </p>
     <p>
      «Slik. Så bli det likar ska du kjenn.»
     </p>
     <p>
      Og Per kvinka med lyst barnemål:
     </p>
     <p>
      «Jahaha! No vart det godt å vara mæg! Men korles trur du
                        det går med 'om Jens?»
     </p>
     <p>
      Åsel sette seg på senggavlen hoss han. Ho var bleik som
                        fådd lin, og Per kjente henne ikkje straks. – Enn om vi henta
                        presten, Per?
     </p>
     <p>
      <pb n="212"/>
      «Presten? Ja ja, det gjord no vel alder nokon umon.»
     </p>
     <p>
      Ja, for så kunde han tilstå det som det var, med han Morten
                        Aune og alt som tyngde på han.
     </p>
     <p>
      Tyngde på han? Han såg etter Anders, fekk tak i auga hans: Det
                        er ingen ting som tynger pa meg – var det likt! Han samla det som
                        fanns att av magt, og reiste seg på ålbogen: Nei, Asel, eg
                        skal fortele deg ein ting. Det var
      Herrens
                            hånd
      , ban, som eg kom ut for.
      Herrens
                            vældige hånd
      . Den kunde eg vel ikkje stå imot,
                        kunde eg det, Anders? Eg ser det i stjernene og i alt som er – han
                        Anders og eg. Dermed snudde han seg ifrå henne. – Nei, Anders,
                        eg ligg her med æra. Småkallane og finn-ganne og alt det der,
                        det har si magt. Og vi har vår. Men kjem vi ut for
      han
      , da bli vi for veike. Og no skal eg ta staven og gå.
                        For no ser eg ingen annan ting enn deg framfor meg. Du likna ein stor hegg,
                        Anders, både med blomster og med ber – no tek vi til på
                        nytt, Anders!
     </p>
     <p>
      Men Asel kunde ikkje sleppe han. Ho runda ryggen, ho var nærpå
                        å gråte: – Men enn om du prøvde å be
                        aldri så lite granne til Vårherre, Per? At han skulde tilgi
                        deg alt i hop?
     </p>
     <p>
      Han såg på henne, og frå henne til Anders att, vart meir
                        og meir urolig, til Anders møtte han og vermte opp han med auga.
                        – Ja, det var no inga skam, sa han. Åsel vart glad, ho tok i
                        handa hans. Men han drog henne til seg att. Ein kunde sjå det gjekk
                        for seg noko i han.
     </p>
     <p>
      <pb n="213"/>
      «Nei. Æg vil ikkj. Æg vil heller –
                        – li straffa mi. Vi e ikkj tå di folkslagji. Ikkj sannt,
                        Anders – æg trivst best i lag-med dem. Og rett ska vara rett.
                        Æg vil døy med æra, Anders! Dem vil det
                        slik.»
     </p>
     <p>
      Det vart stilt i stua. Åsel reiste seg, og gjekk og sette seg
                        på ein krakk. Valborg sat bortmed omnen. Ho darra og skalv, men det
                        var ikkje av rædsla; ho var hatig på Åsel, at ho kom og
                        tok på han Per slik, og no smilte ho kaldbleikt til henne: Der kunde
                        ho høre, han var ingen småmann!
      Ho
      hadde set kor liten han var, og det var hennar lukke; dei nådde ikkje
                        oppunder akslene på han dei andre lel.
     </p>
     <p>
      Åsel gjekk på lofte og la seg. Dei skulde vekke henne om noko
                        kom på. Valborg la seg bortpå senga si. Det gjekk time etter
                        time. – Er du der, Anders? spurte det frå Per gong og
                        annan.
     </p>
     <p>
      Og så kviskrar han fort og rædd:
     </p>
     <p>
      «No må du hald-ti mæg, Anders, det ber i veig no!
                        Nedover bakkan, utover fjelle – kan du ikkj hald-ti mæg
                        urliti!»
     </p>
     <p>
      Han vart liggande og harkle og pipe, ein time og to timar; det var ei
                        æva det stod på. Best det var, lo han litt:
     </p>
     <p>
      «Han Morten står utom veggjen. Agt dæg du, at ikkj
                        'n Anders kjem ut åt dæg! – – Der kakka
                        det i veggjen åt mæg, hord du det, Anders?»
     </p>
     <p>
      «Det va du sjøl, berreste; slik gjord du.»
     </p>
     <p>
      <pb n="214"/>
      «Ja sei du det?»
     </p>
     <p>
      Han levna til, så forunderlig at Anders visste knapt kor han skulde ta
                        att seg.
     </p>
     <p>
      «Men ka det e, far, vil du sug på handa mi?»
     </p>
     <p>
      «Hm, nei, det va – – no ikkj slik hell.»
     </p>
     <p>
      Anders stod som han var brennt. Faren hadde kyst han på handbaken.
     </p>
     <p>
      «Men hald ti mæg no – – trur du vi kjem over,
                        Anders? Æg hi vøri ne-i bårdalen all min dag –
                        no ber det oppover – kor det vart tå dæg?
      Det va slegta som fløtta mæg hit,
                            Anders!
      »
     </p>
     <p>
      Det var det siste han sa. Anders heldt lyse framfor han, og venta til det
                        ikkje blykta lenger. Da klemte han i hop munnen på han, og sette
                        fingeren på augelokka.
     </p>
     <p>
      Valborg sov borti andre senga; ho hadde ikkje fått sove skikkelig
                        på mange nætter. No vakna ho, og sette seg over ende. Ho
                        såg berre på Anders, og han mumla som eit ja.
     </p>
     <p>
      Ho sat i senga. Han borti benken. – Nei, det var stilt ute. Ei still
                        og lys natt. Eit lite vinddrag pusla i skogen og sveiv bort. Det tuta ikkje
                        hund. Det tassa ikkje klodyr frammed veggen. Det var
      Herrens hånd
      . Og ho gjer det stilt i lufta. Valborg
                        glømte at Anders var inne.
     </p>
     <p>
      «Slik vart no det,» sa ho. «Det æg undra
                        mæg så på, den gongjen æg fløtta heimant.
                        – – Men Vårherre han veit kofor
      han
      skuld høggast ned.»
     </p>
    
    <milestone unit="uchapter"/>
     <p><label>
      V.
     </label></p>
     <p>
      <pb n="215"/>
      Lines'n var vert i det gravøle òg. Han stod
                        breiare i døra og tok imot gjestene enn han hadde gjort nokon gong
                        før, og aldri hadde han humra så godhjarta over kvar drammen,
                        og aldri drukke så trufast med kvar og ein. Han tok i så han
                        vart heit av det, men enda fekk han ikkje mote opp i folk. Dei visste ikkje
                        korles dei skulde ta det. – «Nei, kara,» sa han,
                        «no får vi bort på bure og sjå om 'n Per;
                        dokk val bli med som vil; det e ingen tvang: den som ikkj vil han
                        ska.» Dei kom sigande stilt etter han, og like stilt seig dei til
                        bake att. Og dei åt og dei drakk, og like vart utsonge, og klokka
                        ringte over det, dei kom att og var ved borde på nytt, gjorde sine
                        ting som dei skulde, slik, stua vart i eitt surr med snakk sistpå.
                        Men det var ingen tone i folk, sa Lines'n, der var bjølle men
                        ingen kolv. Det var vel så si sak, når dei ikkje kunde tru han
                        var død, han dei heldt gravøl over. Det var ikkje det at dei
                        stussa på kor han Per var, for det om han døde føre
                        tida si; han var vel der han skulde vera; men kva skulde dei seie?
     </p>
     <p>
      Andre dagen lettna det, da dei var til bords siste gongen. Da sette Anders
                        seg ved øvste bordenden, tok romme sitt, som skikken var den tida.
                        Han var herre i huse no.
     </p>
     <p>
      «Dokk val vara velkommin åt bordi da, folk!»
      <pb n="216"/>
      sa han. «Og takk, all i hop, som va med 'om far sist fara.
                        Han skuld ha havt eit likar gravøl; men vi formådd det ikkj
                        ansles.»
     </p>
     <p>
      Han sa det som ein fullvaksen ein. Først såg dei litt langlet
                        på han, og mora vart ille ved. Men etter kvart som dei møttest
                        med auga hans, seig dei til ro. Han smilte ikkje, han vart ikkje raud
                        eingong, han sat med knivskafte mot bordplata, og blunka med sterke auga
                        borde rundt: dei skulde vel ikkje sitte her og skjemmast? Dermed tok han til
                        med maten, og det same gjorde dei. Det var som ei ny stue dei sat i.
     </p>
     <p>
      Han stod utom døra og tok dei i hand, alle saman, etter kvart som dei
                        fór.
     </p>
     <p>
      Det vart til eit lite sagn i bygda om han Anders på Håberg: Det
                        var vaksen kar til gut ja.
      Han
      tok romme sitt, og han
                        fyllte i det. Det og det sa han ved borde etter faren; det vart til ei lang
                        lekse med gode ord, etter som det gjekk frå mann til mann. Per var
                        det snart ingen som kom i hug meir.
     </p>
    
   </div>
  </body>
 </text>
</TEI>